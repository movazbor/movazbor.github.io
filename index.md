---
title: Што такое Мовазбор?
---

#### Гэта платформа, удзельнікі якой ставіць мэты:

*   **Збіраць** людзей вакол беларускай мовы
*   **Збіраць** моўны матэрыял (кантэнт), раскіданы па розных крыніцах
*   **Збіраць** мову як цэласную структуру і сістэму

#### Нашы прыярытэты:

*   **Пераемнасць традыцыі**. Калі трэба ўзнавіць прыпыненае, мы пачынаем з моманту прыпынення. Мы не імкнёмся адрадзіць нанова тое, што і так жывое і існуе ў форме, што адпавядае цяперашняй стадыі развіцця.
*   **Сучаснасць**. Мы жывём тут і цяпер, цэнім актуальны момант і аддаём перавагу рэальнаму жыццю.
*   **Агульнасць**. Мы грунтуемся на тым, што мова найперш — калектыўны здабытак, і яе задача — агульнае паразуменне, а не самаізаляцыя.
*   **Аўтаномнасць**. Мы ўсведамляем, што каштоўнасць мовы — у яе самастойнасці і апоры на ўласныя, унутраныя рэсурсы.
*   **Іерархічнасць і размежаванне сфер**. Моўная з’ява не можа быць заўжды правільнай ці заўжды няправільнай, яна можа быць дарэчнай у пэўных сітуацыях, і некаторыя сітуацыі маюць большую важнасць.
*   **Дзяржаўніцтва**. Мы ўсведамляем, што спраўнае функцыянаванне моўных працэсаў у дзяржаве — зарука эфектыўнай камунікацыі і ўзмацнення яе самастойнасці. Таму мы выступаем за прадзяржаўны падыход — адзінства з дзяржавай у захадах, накіраваных на карысць беларускай мовы.

#### Місія

Утварэнне аўтаномнай беларускамоўнай супольнасці, якая забяспечана беларускай мовай у сваіх галінах жыцця, творыць падмурак дзяржавы праз аб’яднанне з ёю сваіх высілкаў і пашыраецца сярод суграмадзян.

#### Задачы

**Моўная асвета** (базавае навучанне, канцэптуальныя тэксты, метадычкі і дапаможнікі, спісы памылак, памежных і спрэчных момантаў)

**Моўная даведка** (экспертная анлайн-сістэма з класіфікацыяй лексікі паводле слоўнікаў, пытанні і адказы, інструкцыі па пошуку, сховішча слоўнікаў, архіў дыскусій)

**Каманда беларусізатараў** (залучэнне да валанцёрскіх праектаў, кантроль якасці, наданне прафесійнага статусу для ўдзелу ў камерцыйных праектах)

**Беларускамоўныя кадры** (біржа працы, выбар выканаўцаў з апрабаваных беларускамоўных – апрабацыя паводле агульных ведаў і паводле ведання тэрміналогіі)

**Беларускамоўны бізнес** (падтрымка бізнесу ў моўных тэхналогіях і ў пытаннях тэрміналогіі, прасоўванне тавараў і паслуг з беларускай мовай)

**Беларускамоўная культурна-інфармацыйная прастора** (агульнае поле кантактаў паміж беларускамоўнымі, якія аб’яднаны прынцыпамі Мовазбору)

Наша пляцоўка разбудоўваецца. Будзыце ў курсе падзей Мовазбору!