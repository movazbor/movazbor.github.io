---
layout: default
---

#### Пастанова Палаты прадстаўнікоў Нацыянальнага сходу Рэспублікі Беларусь

У адпаведнасці з часткай трэцяй артыкула 81 і пунктам 3 часткі першай
артыкула 97 Канстытуцыі Рэспублікі Беларусь, пунктам 1 артыкула 23 і
часткай першай артыкула 56 Выбарчага кодэкса Рэспублікі Беларусь Палата
прадстаўнікоў Нацыянальнага сходу Рэспублікі Беларусь ПАСТАНАЎЛЯЕ:

1\. Назначыць выбары Прэзідэнта Рэспублікі Беларусь на 19 снежня 2010
года.

2\. Цэнтральнай камісіі Рэспублікі Беларусь па выбарах і правядзенні
рэспубліканскіх рэферэндумаў арганізаваць у адпаведнасці са сваімі
паўнамоцтвамі правядзенне выбараў Прэзідэнта Рэспублікі Беларусь і
ажыццяўляць кантроль за выкананнем заканадаўства аб выбарах.

3\. Дзяржаўным органам, іншым арганізацыям забяспечыць выкананне
аднесеных да іх кампетэнцыі арганізацыйных мерапрыемстваў па
падрыхтоўцы і правядзенні выбараў Прэзідэнта Рэспублікі Беларусь у
тэрміны, вызначаныя Выбарчым кодэксам Рэспублікі Беларусь.

4\. Савету Міністраў Рэспублікі Беларусь забяспечыць фінансаванне
выдаткаў на падрыхтоўку і правядзенне выбараў Прэзідэнта
Рэспублікі Беларусь у межах сродкаў, прадугледжаных у
рэспубліканскім бюджэце на гэтыя мэты.

5\. Гэта Пастанова ўваходзіць у сілу з дня яе афіцыйнага апублікавання.

**Старшыня Палаты прадстаўнікоў  
Нацыянальнага сходу Рэспублікі Беларусь У. Андрэйчанка**

14 верасня 2010 г., г. Мінск.

№ 412-П4/У
