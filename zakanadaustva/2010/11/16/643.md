---
layout: default
---

#### Закон Рэспублікі Беларусь

<div data-align="center">

**Аб унясенні змяненняў і дапаўненняў у Закон Рэспублікі Беларусь  
"Аб дзяржаўных дапамогах сем'ям, якія выхоўваюць дзяцей"**

</div>

<div data-align="center">

 

</div>

**Прыняты Палатай прадстаўнікоў   14 кастрычніка 2010 года**

**Ухвалены Саветам Рэспублікі       29 кастрычніка 2010 года**

 

**Артыкул 1.** Унесці ў Закон Рэспублікі Беларусь ад 30 кастрычніка 1992
года "Аб дзяржаўных дапамогах сем'ям, якія выхоўваюць дзяцей" у рэдакцыі
Закона Рэспублікі Беларусь ад 28 снежня 2007 года (Ведамасці Вярхоўнага
Савета Рэспублікі Беларусь, 1992 г., № 27, ст. 473; Нацыянальны рэестр
прававых актаў Рэспублікі Беларусь, 2007 г., № 305, 2/1403; 2009 г., №
276, 2/1603) наступныя змяненні і дапаўненні:

1\. У абзацы другім часткі першай артыкула 3 словы "кнізе рэгістрацыі
актаў" замяніць словамі "запісу акта".

2\. Артыкул 9 дапоўніць часткай другой наступнага зместу:

"Дапамога ў сувязі з нараджэннем дзіцяці не прызначаецца ў выпадку
нараджэння мёртвага дзіцяці.".

3\. Частку трэцюю артыкула 10 дапоўніць словамі ", а таксама дзеці,
народжаныя мёртвымі".

4\. У артыкуле 13:

у частцы першай лічбы "80" замяніць лічбамі "100";

часткі чацвёртую і пятую пасля слоў "у памерах" дапоўніць словамі "і на
ўмовах";

дапоўніць артыкул часткай шостай наступнага зместу:

"Асобам, якія ажыццяўляюць догляд дзіцяці ва ўзросце да 3 гадоў і
адначасова навучаюцца ва ўстановах, што забяспечваюць атрыманне
пасляўніверсітэцкай адукацыі, дапамога прызначаецца (выплачваецца);

тым, хто атрымлівае стыпендыю, — у памеры 50 працэнтаў дапамогі,
прадугледжанай часткай першай гэтага артыкула;

тым, хто не атрымлівае стыпендыі, — у памерах і на ўмовах,
прадугледжаных часткамі першай і трэцяй гэтага артыкула.".

5\. У артыкуле 15:

абзац першы часткі першай дапоўніць словамі ", усынавіцелі
(удачарыцелі)";

дапоўніць артыкул часткай шостай наступнага зместу:

"Умовы, прадугледжаныя часткамі другой — пятай гэтага артыкула,
распаўсюджваюцца таксама на сем'і, якія ўсынавілі (удачарылі)
дзяцей.".

6\. У частцы чацвёртай артыкула 16:

пасля слоў "у якіх бацьку" дапоўніць частку словамі ", усынавіцелю
(удачарыцелю)";

словы "ён не працуе і не мае" замяніць словамі "яны не працуюць і не
маюць".

7\. У артыкуле 17:

абзац пяты пасля слоў "вышэйшай адукацыі" дапоўніць словамі "ў дзённай
форме атрымання адукацыі";

абзац сёмы пасля слоў "не працуюць" дапоўніць словамі "або
зарэгістраваныя ў якасці беспрацоўных без выплаты дапамогі
па беспрацоўі";

дапоўніць артыкул абзацам восьмым наступнага зместу:

"дзяцей-інвалідаў, якія навучаюцца на факультэтах даўніверсітэцкай
падрыхтоўкі, падрыхтоўчых аддзяленнях, падрыхтоўчых курсах і не
працуюць, — па дзень дасягнення імі ўзросту 18 гадоў.".

8\. У частцы першай артыкула 20:

першы сказ пасля слова "бацька" дапоўніць словамі ", усынавіцель
(удачарыцель)";

у другім сказе слова "або бацька" замяніць словамі ", бацька,
усынавіцель (удачарыцель), апякун, папячыцель".

9\. У артыкуле 23:

у назве артыкула, частках першай і другой, абзацы другім часткі
чацвёртай словы "кнізе рэгістрацыі актаў" замяніць словамі
"запісу акта";

пасля часткі трэцяй дапоўніць артыкул часткай наступнага зместу:

"Пры вынясенні судом рашэння аб выключэнні з запісу акта аб нараджэнні
звестак аб бацьку дзіцяці надбаўка, прадугледжаная часткай першай
гэтага артыкула, прызначаецца з даты ўваходжання ў законную сілу
такога рашэння.";

часткі чацвёртую і пятую лічыць адпаведна часткамі пятай і шостай.

10\. У абзацы другім часткі другой артыкула 24:

словы "папраўчай установе" замяніць словамі "ўстанове
крымінальна-выканаўчай сістэмы Міністэрства ўнутраных
спраў Рэспублікі Беларусь";

пасля слова "судоў" дапоўніць абзац словамі ", знаходзіцца ў
лячэбна-працоўным прафілакторыі Міністэрства ўнутраных спраў
Рэспублікі Беларусь, дзе не мае заробку, з якога могуць быць спагнаныя
аліменты".

11\. У артыкуле 27:

частку восьмую пасля слоў "па накіраванні дадзеных органаў" дапоўніць
словамі ", асобам, якія працуюць у камерцыйных арганізацыях з
сярэдняй колькасцю работнікаў за каляндарны год да 15 чалавек
уключна, у індывідуальных прадпрымальнікаў, прыватных натарыусаў";

дапоўніць артыкул часткамі дзявятай і дзясятай наступнага зместу:

"У выпадку неатрымання на працягу 6 месяцаў запар прызначаных органамі
па працы, занятасці і сацыяльнай абароне дзяржаўных дапамог і надбавак
да іх, што выплачваюцца праз аб'екты паштовай сувязі, арганізацыі, якія
ажыццяўляюць дзейнасць па дастаўцы пенсій і дапамог, іх выплата
прыпыняецца з першага чысла месяца, які ідзе за месяцам, у якім
скончыўся шасцімесячны тэрмін. Аднаўленне выплаты дзяржаўных дапамог і
надбавак да іх ажыццяўляецца з дня падачы адпаведнай заявы ў органы па
працы, занятасці і сацыяльнай абароне.

Сумы дзяржаўных дапамог і надбавак да іх, прызначаныя органамі па працы,
занятасці і сацыяльнай абароне і пералічаныя ў банкі пасля надыходу
абставін, што цягнуць спыненне выплаты дзяржаўных дапамог і
надбавак да іх, прадугледжаных часткамі першай і другой артыкула
32 гэтага Закона, падлягаюць вяртанню раённым (гарадскім) упраўленням
(аддзелам) па працы, занятасці і сацыяльнай абароне на падставе іх
распараджэнняў. Калі на момант паступлення ў банк распараджэння сумы
дзяржаўных дапамог і надбавак да іх выдадзеныя, іх спагнанне
ажыццяўляецца ў парадку, вызначаным заканадаўствам.".

12\. У артыкуле 28:

у частцы другой:

абзац чацвёрты пасля слоў "якія не маюць права на дапамогу па цяжарнасці
і родах" дапоўніць словамі "альбо якія не скарысталіся гэтым правам";

дапоўніць частку абзацам шостым наступнага зместу:

"на дапамогу па доглядзе дзіцяці-інваліда ва ўзросце да 18 гадоў — для
асоб, якія не працуюць і не атрымліваюць пенсіі, але фактычна
ажыццяўляюць догляд дзіцяці-інваліда, — дзень устанаўлення
дзіцяці інваліднасці; для асоб, якія знаходзяцца ў водпуску па
доглядзе дзіцяці да дасягнення ім узросту 3 гадоў, — дзень
устанаўлення дзіцяці інваліднасці ў перыяд такога водпуску,
дзень прадастаўлення водпуску па доглядзе дзіцяці да дасягнення ім
узросту 3 гадоў, калі інваліднасць устаноўлена раней.";

частку шостую выключыць;

частку сёмую лічыць часткай шостай.

13\. У частцы першай артыкула 29 словы "дамах дзіцяці, дамах-інтэрнатах
або" замяніць словамі "дзіцячых інтэрнатных установах, дзяржаўных
спецыялізаваных установах для непаўналетніх, якія маюць патрэбу ў
сацыяльнай дапамозе і рэабілітацыі,".

14\. Артыкул 32 выкласці ў наступнай рэдакцыі:

**"Артыкул 32. Спыненне выплаты дзяржаўных дапамог і надбавак да іх**

Выплата дзяржаўных дапамог спыняецца ў выпадку:

пазбаўлення бацькоў (адзінага з бацькоў) бацькоўскіх правоў;

адмены ўсынаўлення (удачарэння);

адабрання дзіцяці;

адмены апекі, папячыцельства;

смерці дзіцяці;

смерці атрымальніка дзяржаўнай дапамогі;

змяшчэння дзіцяці ў дзіцячую інтэрнатную ўстанову, дзяржаўную
спецыялізаваную ўстанову для непаўналетніх, якія маюць
патрэбу ў сацыяльнай дапамозе і рэабілітацыі, установу адукацыі з
кругласутачным рэжымам знаходжання;

выезду дзяцей за межы Рэспублікі Беларусь тэрмінам больш чым на 2 месяцы
(за выключэннем выплаты дапамогі па доглядзе дзіцяці ва ўзросце да 3
гадоў асобам, якія знаходзяцца ў водпуску па доглядзе дзіцяці да
дасягнення ім узросту 3 гадоў, а таксама выплаты дапамог непрацуючым
жонкам асоб, якія працуюць у дыпламатычных прадстаўніцтвах і консульскіх
установах Рэспублікі Беларусь);

у іншых выпадках, прадугледжаных гэтым Законам.

Выплата надбавак да дзяржаўных дапамог спыняецца ў выпадку спынення
выплаты адпаведнай дзяржаўнай дапамогі, а таксама надыходу
абставін, прадугледжаных артыкуламі 23—26 гэтага Закона.

Залішне выплачаныя сумы дзяржаўных дапамог і надбавак да іх падлягаюць
вяртанню атрымальнікам у парадку, вызначаным Саветам Міністраў
Рэспублікі Беларусь.".

**Артыкул 2.** Савету Міністраў Рэспублікі Беларусь у шасцімесячны
тэрмін:

прывесці рашэнні Урада Рэспублікі Беларусь у адпаведнасць з гэтым
Законам;

забяспечыць прывядзенне рэспубліканскімі органамі дзяржаўнага кіравання,
якія падпарадкаваныя Ураду Рэспублікі Беларусь, іх нарматыўных прававых
актаў у адпаведнасць з гэтым Законам;

прыняць іншыя меры па рэалізацыі палажэнняў гэтага Закона.

**Артыкул 3.** Гэты Закон уваходзіць у сілу праз дзесяць дзён пасля яго
афіцыйнага апублікавання, за выключэннем гэтага артыкула і артыкула 2,
якія ўваходзяць у сілу з дня афіцыйнага апублікавання гэтага Закона, а
таксама абзаца другога пункта 11 артыкула 1, які ўваходзіць у сілу з
1 студзеня 2011 года.

**Прэзідэнт Рэспублікі Беларусь**

**А. Лукашэнка.**

16 лістапада 2010 года, г. Мінск.

№ 191-З

 

**Тэкст з'яўляецца неафіцыйным перакладам Закона.**

**Афіцыйнае апублікаванне ажыццяўляецца ў афіцыйным перыядычным выданні
"Нацыянальны рэестр прававых актаў Рэспублікі Беларусь".**
