---
layout: default
---

#### Указ Прэзідэнта Рэспублікі Беларусь № 182

**Аб звальненні ў запас ваеннаслужачых тэрміновай ваеннай службы і
рэзервістаў, якія выслужылі ўстаноўленыя тэрміны ваеннай службы па
прызыве, службы ў рэзерве, і прызыве грамадзян на тэрміновую ваенную
службу, службу ў рэзерве ў красавіку—верасні 2010 г.**.

**(Вынятка)**

1\. Звольніць у запас ваеннаслужачых тэрміновай ваеннай службы і
рэзервістаў, якія выслужылі ўстаноўленыя тэрміны ваеннай службы
па прызыве, службы ў рэзерве.

2\. Прызваць у красавіку—верасні 2010 г. на тэрміновую ваенную службу,
службу ў рэзерве грамадзян Рэспублікі Беларусь (далей — грамадзяне)
мужчынскага полу, якім да дня прызыву споўнілася 18 гадоў і якія не
маюць права на адтэрміноўку ад прызыву, а таксама грамадзян прызыўнога
ўзросту, якія страцілі права на адтэрміноўку.

3\. Савету Міністраў Рэспублікі Беларусь, абласным, Мінскаму гарадскому
выканаўчым камітэтам забяспечыць выкананне мерапрыемстваў, звязаных з
прызывам грамадзян на тэрміновую ваенную службу, службу ў рэзерве, у
адпаведнасці з заканадаўчымі актамі.

4\. Міністэрству абароны да 30 верасня 2010 г. накіраваць прызваных на
тэрміновую ваенную службу, службу ў рэзерве грамадзян ва Узброеныя
Сілы, іншыя войскі і воінскія фарміраванні Рэспублікі Беларусь у
межах колькасці згодна з дадаткам\*.

5\. Устанавіць, што пацярпелыя ад наступстваў катастрофы на
Чарнобыльскай АЭС грамадзяне, прызваныя на тэрміновую
ваенную службу, накіроўваюцца ў воінскія часці і фарміраванні,
якія не знаходзяцца на радыеактыўна забруджаных тэрыторыях, і
назначаюцца на воінскія пасады, не звязаныя з работамі па
эксплуатацыі крыніц іанізуючага выпрамянення, звышвысокіх частот
і работамі з кампанентамі ракетнага паліва.

6\. Дзяржаўнаму аб'яднанню "Беларуская чыгунка" забяспечыць па заяўках
Міністэрства абароны, іншых дзяржаўных органаў, у якіх прадугледжана
ваенная служба, перавозку ваеннаслужачых тэрміновай ваеннай службы і
рэзервістаў, якія выслужылі ўстаноўленыя тэрміны ваеннай службы па
прызыве, службы ў рэзерве, і грамадзян, прызваных на тэрміновую
ваенную службу, службу ў рэзерве.

7\. Ваенным камісарам на падставе адпаведных рашэнняў раённых
(гарадскіх) прызыўных камісій накіроўваць у органы пракуратуры
матэрыялы на грамадзян, якія ўхіліліся ад прызыву на тэрміновую ваенную
службу, службу ў рэзерве, для прыцягнення іх да адказнасці ў
адпаведнасці з заканадаўчымі актамі.

8\. Савету Міністраў Рэспублікі Беларусь да 20 лістапада 2010 г.
прадставіць Прэзідэнту Рэспублікі Беларусь інфармацыю аб выніках
прызыву грамадзян на тэрміновую ваенную службу, службу ў рэзерве.

9\. Гэты Указ уступае ў сілу з дня яго афіцыйнага апублікавання.

\* Дадатак — для службовага карыстання.

****

Прэзідэнт Рэспублікі Беларусь А. Лукашэнка.

**

16 красавіка 2010 г., г. Мінск.
