---
layout: default
---

#### Закон Рэспублікі Беларусь

**Аб унясенні дапаўненняў і змяненняў у Закон Рэспублікі  
Беларусь "Аб органах унутраных спраў Рэспублікі Беларусь"**

 

Прыняты Палатай прадстаўнікоў                          2 снежня 2010
года

Ухвалены Саветам Рэспублікі                            10 снежня 2010
года

 

**Артыкул 1.** Унесці ў Закон Рэспублікі Беларусь ад 17 ліпеня 2007 года
"Аб органах унутраных спраў Рэспублікі Беларусь" (Нацыянальны рэестр
прававых актаў Рэспублікі Беларусь, 2007 г., № 173, 2/1360)
наступныя дапаўненні і змяненні:

1\. У частцы першай артыкула 2:

абзац другі пасля слова "грамадзян" дапоўніць словамі "Рэспублікі
Беларусь, замежных грамадзян і асоб без грамадзянства (далей,
калі не ўказана іншае, — грамадзяне)";

абзац шосты выкласці ў наступнай рэдакцыі:

"вышук асоб, што ўчынілі злачынствы, асоб, якія хаваюцца ад органаў, што
вядуць крымінальны працэс, асоб, якія ўхіляюцца ад адбывання пакарання
або іншых мер крымінальнай адказнасці, без вестак прапаўшых і іншых
асоб у выпадках, прадугледжаных заканадаўчымі актамі Рэспублікі
Беларусь, устанаўленне асоб, якія падлягаюць прыцягненню да
адміністрацыйнай адказнасці, у адпаведнасці з кампетэнцыяй
органаў унутраных спраў;".

2\. Частку другую артыкула 10 выкласці ў наступнай рэдакцыі:

"Кіраўнікі мясцовых выканаўчых і распарадчых органаў у выпадках,
вызначаных заканадаўчымі актамі Рэспублікі Беларусь, узгадняюць
кандыдатуры на пасады кіраўнікоў (намеснікаў кіраўнікоў) органаў
унутраных спраў (іх падраздзяленняў), якія ўваходзяць у структуру
гэтых выканаўчых і распарадчых органаў, а таксама працягненне або
скасаванне кантрактаў аб службе ў органах унутраных спраў з
названымі службовымі асобамі.".

3\. У артыкуле 16:

частку першую выкласці ў наступнай рэдакцыі:

"Міліцыя грамадскай бяспекі вырашае наступныя задачы:

забеспячэнне асабістай і маёмаснай бяспекі грамадзян;

ахова грамадскага парадку і забеспячэнне грамадскай бяспекі;

прафілактыка, выяўленне, спыненне злачынстваў і адміністрацыйных
правапарушэнняў;

арганізацыя выканання і адбывання пакаранняў у выглядзе грамадскіх
работ, папраўчых работ, абмежавання свабоды без накіравання ў
папраўчую ўстанову адкрытага тыпу, выканання пакарання ў выглядзе
пазбаўлення права займаць пэўныя пасады або займацца пэўнай дзейнасцю,
акрамя прадугледжаных законам выпадкаў, калі выкананне гэтага віду
пакарання ажыццяўляецца ўстановамі крымінальна-выканаўчай сістэмы,
выканання іншых мер крымінальнай адказнасці;

удзел у межах кампетэнцыі ў ажыццяўленні вышуку асоб, што ўчынілі
злачынствы, асоб, якія ўхіляюцца ад адбывання пакаранняў,
названых у абзацы пятым гэтай часткі, або іншых мер крымінальнай
адказнасці, а таксама іншых асоб у выпадках, прадугледжаных
заканадаўчымі актамі Рэспублікі Беларусь;

устанаўленне асобаў, якія падлягаюць прыцягненню да адміністрацыйнай
адказнасці, у адпаведнасці з кампетэнцыяй органаў унутраных спраў;

забеспячэнне ўтрымання асобаў пад вартай у ізалятарах часовага ўтрымання
органаў унутраных спраў.";

частку другую пасля слоў "служба ўчастковых інспектараў міліцыі,"
дапоўніць словамі "крымінальна-выканаўчыя інспекцыі,".

4\. Артыкул 21 выкласці ў наступнай рэдакцыі:

**"Артыкул 21. Органы і ўстановы крымінальна-выканаўчай сістэмы**

Органы і ўстановы крымінальна-выканаўчай сістэмы (Дэпар-  
тамент выканання пакаранняў Міністэрства ўнутраных спраў і
падпарадкаваныя яму падраздзяленні і ўстановы)
ажыццяўляюць функцыі ў сферы:

выканання і адбывання пакаранняў у выглядзе абмежавання свабоды з
накіраваннем у папраўчую ўстанову адкрытага тыпу, арышту,
пазбаўлення волі, пажыццёвага зняволення, выканання пакаранняў у
выглядзе смяротнага пакарання, пазбаўлення права займаць пэўныя пасады
або займацца пэўнай дзейнасцю, прызначанага ў якасці дадатковага
пакарання да арышту, пазбаўленню волі, пакаранню ў выглядзе
абмежавання свабоды з накіраваннем у папраўчую ўстанову адкрытага
тыпу, да адбывання асноўнага пакарання;

прымусовай ізаляцыі і медыка-сацыяльнай рэадаптацыі з абавязковым
прыцягненнем да працы грамадзян, якія знаходзяцца ў
лячэбна-працоўных прафілакторыях;

выканання меры стрымання ў выглядзе ўзяцця пад варту, актаў амністыі і
памілавання;

ажыццяўлення вышуку асоб, якія ўхіляюцца ад адбывання пакаранняў,
названых у абзацы другім гэтай часткі, прымусовай ізаляцыі і
медыка-сацыяльнай рэадаптацыі з абавязковым прыцягненнем да працы.

Арганізацыйная структура, формы, метады і накірункі дзейнасці органаў і
ўстаноў крымінальна-выканаўчай сістэмы вызначаюцца заканадаўчымі актамі
Рэспублікі Беларусь.".

5\. У абзацы дванаццатым артыкула 22:

словы "адміністрацыйныя правапарушэнні," і "або адміністрацыйны"
выключыць;

пасля слоў "мерапрыемствы па" дапоўніць абзац словамі "выяўленні асоб,
якія падлягаюць прыцягненню да адміністрацыйнай адказнасці,".

6\. З абзаца трэцяга часткі першай артыкула 24 словы "(рэвізій)
фінансава-гаспадарчай дзейнасці" выключыць.

7\. Артыкул 42 пасля слоў "грамадзян" і "Грамадзяне" дапоўніць словамі
"Рэспублікі Беларусь".

**Артыкул 2.** Савету Міністраў Рэспублікі Беларусь у чатырохмесячны
тэрмін:

забяспечыць прывядзенне нарматыўных прававых актаў Рэспублікі Беларусь у
адпаведнасць з гэтым Законам;

прыняць іншыя меры па рэалізацыі палажэнняў гэтага Закона.

**Артыкул 3.** Гэты Закон уваходзіць у сілу праз дзесяць дзён пасля яго
афіцыйнага апублікавання.

**Прэзідэнт Рэспублікі Беларусь А. Лукашэнка**

31 снежня 2010 года, г. Мінск.

№ 227-З

 

<span lang="RU"> </span>

**Тэкст з'яўляецца неафіцыйным перакладам Закона.**

**Афіцыйнае апублікаванне ажыццяўляецца ў афіцыйным перыядычным выданні
«Нацыянальны рэестр прававых актаў Рэспублікі Беларусь»**
