---
layout: default
---

#### Закон Рэспублікі Беларусь

 

**Аб унясенні змяненняў і дапаўненняў  
у некаторыя законы Рэспублікі Беларусь**

 

Прыняты Палатай прадстаўнікоў                   24 лістапада 2010 года

Ухвалены Саветам Рэспублікі                       10 снежня 2010 года

 

**Артыкул 1.** У частцы чацвёртай артыкула 51 Закона Рэспублікі Беларусь
ад 5 лістапада 1992 года "Аб воінскім абавязку і вайсковай службе" ў
рэдакцыі Закона Рэспублікі Беларусь ад 22 ліпеня 2003 года
(Ведамасці Вярхоўнага Савета Рэспублікі Беларусь, 1992 г., №
29, арт. 501; Нацыянальны рэестр прававых актаў Рэспублікі Беларусь,
2003 г.,  
№ 85, 2/976) словы "ў раёнах, якія падвергліся радыеактыўнаму
забруджванню ў выніку катастрофы на Чарнобыльскай АЭС" і "ў
гэтых раёнах" замяніць словамі "на тэрыторыі радыеактыўнага
забруджвання".

**Артыкул 2.** Унесці ў Закон Рэспублікі Беларусь ад 14 чэрвеня 2007
года "Аб дзяржаўных сацыяльных ільготах, правах і гарантыях для
асобных катэгорый грамадзян" (Нацыянальны рэестр прававых актаў
Рэспублікі Беларусь, 2007 г.,  
№ 147, 2/1336) наступныя змяненні і дапаўненні:

1\. У артыкуле 12:

у пункце 6 словы "якія пражываюць" замяніць словамі "якія пастаянна
(пераважна) пражываюць або вучацца ва ўстановах адукацыі";

падпункт 10.1 пункта 10 выкласці ў наступнай рэдакцыі:

"10.1. Адзін з бацькоў (асоба, якая яго замяняе):

які накіроўваецца разам з непаўналетнімі дзецьмі (непаўналетнім дзіцем)
згодна з заключэннем урачэбна-кансультацыйнай камісіі дзяржаўнай
арганізацыі аховы здароўя ў санаторна-курортную арганізацыю
(аддзяленне) для бацькоў з дзецьмі;

які суправаджае дзіця ва ўзросце ад 3 да 6 гадоў, якое пастаянна
(пераважна) пражывае на тэрыторыі радыеактыўнага забруджвання ў
зоне наступнага адсялення, у зоне з правам на адсяленне і ў зоне
пражывання з перыядычным радыяцыйным кантролем;";

падпункт 12.1 пункта 12 пасля слоў "Чарнобыльскай АЭС" і "знаходжання"
дапоўніць адпаведна словамі "непаўналетніх" і "гэтых".

2\. У пункце 1 артыкула 14:

у падпункце 1.16 слова "дзеці," замяніць словамі "непаўналетнія дзеці,
якія пастаянна (пераважна)";

з падпункта 1.17 словы "па накіраванні дзяржаўнай арганізацыі аховы
здароўя да месца аказання медыцынскай дапамогі і назад" выключыць.

3\. У артыкуле 15:

у пункце 5 слова "дзеці," замяніць словамі "непаўналетнія дзеці, якія
пастаянна (пераважна)";

пункт 7 пасля слова "маюць" дапоўніць словам "непаўналетнія".

**Артыкул 3.** Унесці ў Закон Рэспублікі Беларусь ад 6 студзеня 2009
года "Аб сацыяльнай абароне грамадзян, якія пацярпелі ад катастрофы
на Чарнобыльскай АЭС, іншых радыяцыйных аварый" (Нацыянальны рэестр
прававых актаў Рэспублікі Беларусь, 2009 г., № 17, 2/1561) наступныя
дапаўненні і змяненні:

1\. У артыкуле 15:

пасля абзаца другога дапоўніць артыкул абзацам наступнага зместу:

"непаўналетніх дзяцей, якія вучацца ва ўстановах адукацыі на тэрыторыі
радыеактыўнага забруджвання і пражываюць на тэрыторыі, што не
падверглася радыеактыўнаму забруджванню";

абзацы трэці і чацвёрты лічыць адпаведна абзацамі чацвёртым і пятым.

2\. Падпункт 2.3 пункта 2 артыкула 21, падпункт 2.3 пункта 2 артыкула 22
і падпункт 2.3 пункта 2 артыкула 23 выкласці ў наступнай рэдакцыі:

"2.3. бясплатны праезд у пасажырскіх цягніках або вагонах фарміравання
Беларускай чыгункі, на аўтамабільным пасажырскім транспарце агульнага
карыстання рэгулярных і нерэгулярных зносін ад месца жыхарства да месца
санаторна-курортнага лячэння або аздараўлення і назад пры накіраванні на
санаторна-курортнае лячэнне або аздараўленне ў складзе арганізаваных
груп у санаторна-курортныя арганізацыі Рэспублікі Беларусь, у тым
ліку размешчаныя за межамі Рэспублікі Беларусь;".

3\. Назву главы 5 пасля слоў "якія працуюць" дапоўніць словамі ", якія
вучацца".

4\. Дапоўніць Закон артыкулам 27 <sup>1</sup> наступнага зместу:

**"Артыкул 27 <sup>1</sup>. Ільготы непаўналетнім дзецям, якія вучацца
ва ўстановах адукацыі на тэрыторыі радыеактыўнага забруджвання і
пражываюць на тэрыторыі, што не падверглася радыеактыўнаму
забруджванню**

Непаўналетнія дзеці, якія вучацца ва ўстановах адукацыі на тэрыторыі
радыеактыўнага забруджвання ў зоне наступнага адсялення, зоне з
правам на адсяленне, зоне пражывання з перыядычным радыяцыйным
кантролем і пражываюць на тэрыторыі, якая не падверглася
радыеактыўнаму забруджванню, маюць права на:

бясплатнае санаторна-курортнае лячэнне (пры наяўнасці медыцынскіх
паказанняў і адсутнасці медыцынскіх супрацьпаказанняў) або
аздараўленне (пры адсутнасці медыцынскіх супрацьпаказанняў)
тэрмінам да аднаго месяца ў парадку і на ўмовах, якія вызначаюцца
заканадаўчымі актамі Рэспублікі Беларусь;

бясплатны праезд у пасажырскіх цягніках або вагонах фарміравання
Беларускай чыгункі, на аўтамабільным пасажырскім транспарце
агульнага карыстання рэгулярных і нерэгулярных зносін ад месца
жыхарства да месца санаторна-курортнага лячэння або аздараўлення і
назад пры накіраванні на санаторна-курортнае лячэнне або аздараўленне ў
складзе арганізаваных груп у санаторна-курортныя арганізацыі Рэспублікі
Беларусь, у тым ліку размешчаныя за межамі Рэспублікі Беларусь;

бясплатнае харчаванне ў час навучання ў агульнаадукацыйных установах на
ступенях агульнай сярэдняй адукацыі.".

**Артыкул 4.** Унесці ў Закон Рэспублікі Беларусь ад 4 студзеня 2010
года "Аб статусе ваеннаслужачых" (Нацыянальны рэестр прававых актаў
Рэспублікі Беларусь, 2010 г., № 15, 2/1652) наступныя змяненні:

1\. У абзацы шостым часткі першай артыкула 3 слова "замежных" замяніць
словам "іншых".

2\. Першы сказ часткі пятай артыкула 11 выкласці ў наступнай рэдакцыі:

"Ваеннаслужачым за перыяды часовай непрацаздольнасці, знаходжання на
лячэнні, у службовых камандзіроўках, а ў выпадках, прадугледжаных
заканадаўчымі актамі, таксама за перыяды знаходжання ў водпусках
захоўваецца выплата асноўных і дадатковых відаў грашовага
забеспячэння.".

**Артыкул 5.** Гэты Закон уваходзіць у сілу праз дзесяць дзён пасля яго
афіцыйнага апублікавання.

**Прэзідэнт Рэспублікі Беларусь  
А. Лукашэнка**

27 снежня 2010 года, г. Мінск.

<div data-align="justify">

№ 224-З

</div>

<div data-align="justify">

 

</div>

<span lang="RU"> </span>

**Тэкст з'яўляецца неафіцыйным перакладам Закона.**

**Афіцыйнае апублікаванне ажыццяўляецца ў афіцыйным перыядычным выданні
«Нацыянальны рэестр прававых актаў Рэспублікі Беларусь».**
