---
layout: default
---

#### Закон Рэспублікі Беларусь  
Аб унясенні змяненняў і дапаўненняў у Закон Рэспублікі Беларусь "Аб дзяржаўнай дактыласкапічнай рэгістрацыі"

***Прыняты Палатай прадстаўнікоў                        9 снежня 2009
года***

***Ухвалены Саветам Рэспублікі                            17 снежня 2009
года***

**Артыкул 1.** Унесці ў Закон Рэспублікі Беларусь ад 4 лістапада 2003
года "Аб дзяржаўнай дактыласкапічнай рэгістрацыі" (Нацыянальны рэестр
прававых актаў Рэспублікі Беларусь, 2003 г., № 124, 2/985; 2006 г., №
112, 2/1244; 2008 г., № 158, 2/1451) наступныя змяненні і дапаўненні:

1\. У пункце 1 артыкула 7:

падпункт 1.10 выкласці ў наступнай рэдакцыі:

"1.10. замежныя грамадзяне і асобы без грамадзянства, якія прыбылі ў
Рэспубліку Беларусь і звярнуліся з хадайніцтвам аб прадастаўленні
статусу бежанца або дадатковай абароны ў Рэспубліцы Беларусь альбо
прыстанішча ў Рэспубліцы Беларусь у адпаведнасці з заканадаўчымі
актамі Рэспублікі Беларусь, за выключэннем няпоўнагадовых, якія не
дасягнулі 14-гадовага ўзросту, альбо замежныя грамадзяне і асобы без
грамадзянства, якія звярнуліся па атрыманне дазволу на пастаяннае
пражыванне ў Рэспубліцы Беларусь, за выключэннем няпоўнагадовых,
якія не дасягнулі 14-гадовага ўзросту, а таксама замежных грамадзян
і асобаў без грамадзянства старэйшых за 60 гадоў;";

дапоўніць пункт падпунктам 1.11 наступнага зместу:

"1.11. ваеннаабавязаныя.".

2\. Падпункты 1.1 і 1.2 пункта 1 артыкула 10 выкласці ў наступнай
рэдакцыі:

"1.1. асобаў, названых у падпунктах 1.1—1.6, 1.8—1.11 пункта 1, пункце 2
артыкула 7 гэтага Закона, за выключэннем грамадзян Рэспублікі Беларусь,
названых у падпункце 1.2 гэтага пункта, — органы ўнутраных спраў;

1.2. грамадзян Рэспублікі Беларусь, якія праходзяць ваенную службу ў
органах дзяржаўнай бяспекі Рэспублікі Беларусь, Службе бяспекі
Прэзідэнта Рэспублікі Беларусь, Аператыўна-аналітычным цэнтры пры
Прэзідэнце Рэспублікі Беларусь, — адпаведна Камітэт дзяржаўнай бяспекі
Рэспублікі Беларусь, Служба бяспекі Прэзідэнта Рэспублікі Беларусь,
Аператыўна-аналітычны цэнтр пры Прэзідэнце Рэспублікі Беларусь, а
ваеннаабавязаных, якія знаходзяцца ў запасе органаў дзяржаўнай
бяспекі Рэспублікі Беларусь, — Камітэт дзяржаўнай бяспекі
Рэспублікі Беларусь;".

3\. У артыкуле 11:

абзац пяты пасля слоў "прайшоўшага дзяржаўную дактыласкапічную
рэгістрацыю" дапоўніць словамі ", за выключэннем
няпоўнагадовага, які не дасягнуў 14-гадовага ўзросту, і
асобы, прызнанай недзеяздольнай па рашэнні суда";

абзац шосты дапоўніць словамі ", подпісы апекуноў асобаў, прызнаных
недзеяздольнымі па рашэнні суда".

4\. Першы сказ пункта 1 артыкула 12 дапоўніць словамі ",
Аператыўна-аналітычны цэнтр пры Прэзідэнце Рэспублікі
Беларусь".

5\. У артыкуле 13:

падпункт 1.1 пункта 1 выкласці ў наступнай рэдакцыі:

"1.1. названых у падпунктах 1.1—1.5, 1.11 пункта 1 артыкула 7 гэтага
Закона, за выключэннем асобаў, названых у пунктах 2 і 2 <sup>1</sup>
гэтага артыкула, — на працягу тэрміну іх работы (службы), знаходжання ў
запасе Узброеных Сілаў Рэспублікі Беларусь, а ў выпадку іх пісьмовай
згоды — да ўстанаўлення факта іх смерці або да дасягнення імі ўзросту
80 гадоў;";

пункт 2 выкласці ў наступнай рэдакцыі:

"2. Камітэт дзяржаўнай бяспекі Рэспублікі Беларусь, Служба бяспекі
Прэзідэнта Рэспублікі Беларусь, Аператыўна-аналітычны цэнтр пры
Прэзідэнце Рэспублікі Беларусь захоўваюць матэрыяльныя носьбіты, якія
ўтрымліваюць дактыласкапічную інфармацыю аб асобах, якія праходзяць
ваенную службу адпаведна ў органах дзяржаўнай бяспекі Рэспублікі
Беларусь, Службе бяспекі Прэзідэнта Рэспублікі Беларусь,
Аператыўна-аналітычным цэнтры пры Прэзідэнце Рэспублікі
Беларусь, на працягу тэрміну яе праходжання гэтымі асобамі.";

дапоўніць артыкул пунктам 2 <sup>1</sup> наступнага зместу:

"2 <sup>1</sup>. Камітэт дзяржаўнай бяспекі Рэспублікі Беларусь захоўвае
матэрыяльныя носьбіты, якія ўтрымліваюць дактыласкапічную інфармацыю аб
ваеннаабавязаных, якія знаходзяцца ў запасе органаў дзяржаўнай бяспекі
Рэспублікі Беларусь, на працягу тэрміну знаходжання іх у запасе органаў
дзяржаўнай бяспекі Рэспублікі Беларусь, а ў выпадку іх пісьмовай згоды —
да ўстанаўлення факта іх смерці або да дасягнення імі ўзросту 80
гадоў.".

6\. Артыкул 19 дапоўніць словамі ", Аператыўна-аналітычнага цэнтра пры
Прэзідэнце Рэспублікі Беларусь".

**Артыкул 2.** Савету Міністраў Рэспублікі Беларусь у трохмесячны тэрмін
прыняць меры па прывядзенні актаў заканадаўства Рэспублікі Беларусь у
адпаведнасць з гэтым Законам і іншыя меры, неабходныя для рэалізацыі
палажэнняў гэтага Закона.

**Артыкул 3.** Гэты Закон уваходзіць у сілу праз тры месяцы пасля яго
афіцыйнага апублікавання, за выключэннем гэтага артыкула і артыкула
2, якія ўваходзяць у сілу з дня афіцыйнага апублікавання гэтага Закона.

**Прэзідэнт Рэспублікі Беларусь А. Лукашэнка**

*4 студзеня 2010 года, г. Мінск.*

*№ 102-З*

*** ***

 

**<span class="underline"> </span>**
