---
layout: default
---

<div class="field field-name-body field-type-text-with-summary field-label-hidden">

<div class="field-items">

<div class="field-item even">

**Аб унясенні дапаўненняў у Закон Рэспублікі Беларусь «Аб мясцовым
кіраванні і самакіраванні ў Рэспубліцы Беларусь».**

Прыняты Палатай прадстаўнікоў 10 снежня 2015 года

Ухвалены Саветам Рэспублікі 18 снежня 2015 года

**Артыкул 1.** Унесці ў Закон Рэспублікі Беларусь ад 4 студзеня 2010
года «Аб мясцовым кіраванні і самакіраванні ў Рэспубліцы Беларусь»
(Нацыянальны рэестр прававых актаў Рэспублікі Беларусь, 2010 г., № 17,
2/1660; Нацыянальны прававы інтэрнэт-партал Рэспублікі Беларусь,
09.01.2015, 2/2227) наступныя дапаўненні:

1\. Пункт 1 артыкула 19 дапоўніць падпунктам 1.2<sup>2</sup> наступнага
зместу:

«1.2<sup>2</sup>. праводзяць рэгіянальныя сходы дэпутатаў Саветаў з
удзелам дэпутатаў Саветаў усіх тэрытарыяльных узроўняў, дэпутатаў
Палаты прадстаўнікоў і членаў Савета Рэспублікі Нацыянальнага сходу
Рэспублікі Беларусь ад адпаведных выбарчай акругі і
адміністрацыйна-тэрытарыяльнай адзінкі, з запрашэннем
прадстаўнікоў органаў тэрытарыяльнага грамадскага самакіравання,
грамадскіх аб'яднанняў, на якіх заслухоўваюць інфармацыю
кіраўнікоў выканаўчых і распарадчых органаў і Саветаў аб
сацыяльна-эканамічным развіцці адпаведных
адміністрацыйна-тэрытарыяльных адзінак і
разглядаюць іншыя пытанні, якія найбольш хвалююць
насельніцтва;».

2\. У артыкуле 42:

пасля абзаца пятнаццатага дапоўніць артыкул абзацам наступнага зместу:

«уносяць пісьмовыя патрабаванні аб прыцягненні да дысцыплінарнай
адказнасці работнікаў ніжэйстаячых выканаўчых і распарадчых
органаў і размешчаных на адпаведнай тэрыторыі арганізацый іх
наймальнікам;»;

абзацы шаснаццаты—васямнаццаты лічыць адпаведна абзацамі
сямнаццатым—дзевятнаццатым.

3\. У артыкуле 43:

пасля абзаца пятнаццатага дапоўніць артыкул абзацамі наступнага зместу:

«уносяць у выканкамы абласнога ўзроўню прапановы аб прыцягненні да
дысцыплінарнай адказнасці работнікаў размешчаных на адпаведнай
тэрыторыі арганізацый, маёмасць якіх не знаходзіцца ў камунальнай
уласнасці гэтай адміністрацыйна-тэрытарыяльнай адзінкі;

уносяць пісьмовыя патрабаванні аб прыцягненні да дысцыплінарнай
адказнасці работнікаў ніжэйстаячых выканаўчых і распарадчых
органаў і размешчаных на адпаведнай тэрыторыі арганізацый, маёмасць
якіх знаходзіцца ў камунальнай уласнасці гэтай
адміністрацыйна-тэрытарыяльнай адзінкі, іх
наймальнікам;»;

абзацы шаснаццаты і сямнаццаты лічыць адпаведна абзацамі васямнаццатым і
дзевятнаццатым.

4\. У артыкуле 44:

пасля абзаца сямнаццатага дапоўніць артыкул абзацамі наступнага зместу:

«разглядаюць пытанні аб неабходнасці прыцягнення да дысцыплінарнай
адказнасці работнікаў размешчаных на адпаведнай тэрыторыі
арганізацый, маёмасць якіх не знаходзіцца ў камунальнай
уласнасці гэтай адміністрацыйна-тэрытарыяльнай адзінкі, і
ўносяць адпаведныя прапановы ў выканкам базавага ўзроўню;

уносяць пісьмовыя патрабаванні аб прыцягненні да дысцыплінарнай
адказнасці работнікаў размешчаных на адпаведнай тэрыторыі
арганізацый, маёмасць якіх знаходзіцца ў камунальнай уласнасці
гэтай адміністрацыйна-тэрытарыяльнай адзінкі, іх наймальнікам;»;

абзац васямнаццаты лічыць абзацам дваццатым.

5\. У артыкуле 45:

пасля абзаца трыццаць дзявятага дапоўніць артыкул абзацамі наступнага
зместу:

«разглядаюць пытанні аб неабходнасці прыцягнення да дысцыплінарнай
адказнасці работнікаў размешчаных на адпаведнай тэрыторыі
непадпарадкаваных арганізацый і ўносяць адпаведныя прапановы ў
гарадскі выканкам;

уносяць пісьмовыя патрабаванні аб прыцягненні да дысцыплінарнай
адказнасці работнікаў размешчаных на адпаведнай тэрыторыі
падпарадкаваных арганізацый іх наймальнікам;»;

абзац саракавы лічыць абзацам сорак другім.

6\. Пункт 2 артыкула 48 дапоўніць падпунктам 2.3<sup>1</sup> наступнага
зместу:

«2.3<sup>1</sup>. уносіць на разгляд выканкама абласнога ўзроўню
прапановы аб прыцягненні да дысцыплінарнай адказнасці работнікаў
ніжэйстаячых выканаўчых і распарадчых органаў і размешчаных на
адпаведнай тэрыторыі арганізацый;».

7\. У пункце 2 артыкула 49:

падпункт 2.2 дапоўніць абзацам пятым наступнага зместу:

«кіраўнікоў альбо намеснікаў кіраўнікоў размешчаных на адпаведнай
тэрыторыі арганізацый або іх структурных падраздзяленняў, іншых
работнікаў гэтых арганізацый (структурных падраздзяленняў), якія
ажыццяўляюць арганізацыйна-распарадчыя (кіруючыя, арганізацыйныя,
накіравальныя, каардынацыйныя і кантрольныя) функцыі ў дачыненні да
арганізацый, іх структурных падраздзяленняў, работнікаў і напрамкаў
дзейнасці, у выпадку прызначэння на названыя пасады асоб, звольненых на
падставах, якія прызнаюцца ў адпаведнасці з заканадаўчымі актамі
дыскрэдытуючымі абставінамі звальнення, на працягу пяці гадоў
пасля такога звальнення, акрамя пасад, уключаных у кадравыя рэестры
кіраўніка дзяржавы Рэспублікі Беларусь, Савета Міністраў Рэспублікі
Беларусь, абласных і Мінскага гарадскога выканкамаў, раённых
выканкамаў, гарадскіх выканкамаў (гарадоў абласнога
падпарадкавання), мясцовых адміністрацый раёнаў у гарадах;»;

дапоўніць пункт падпунктам 2.4<sup>1</sup> наступнага зместу:

«2.4<sup>1</sup>. уносіць на разгляд выканкама базавага ўзроўню
прапановы аб прыцягненні да дысцыплінарнай адказнасці
работнікаў ніжэйстаячых выканаўчых і распарадчых органаў і
размешчаных на адпаведнай тэрыторыі арганізацый, маёмасць якіх
знаходзіцца ў камунальнай уласнасці гэтай
адміністрацыйна-тэрытарыяльнай адзінкі;».

8\. Пункт 2 артыкула 50 дапоўніць падпунктам 2.3<sup>1</sup> наступнага
зместу:

«2.3<sup>1</sup>. уносіць на разгляд выканкама прапановы аб прыцягненні
да дысцыплінарнай адказнасці работнікаў размешчаных на адпаведнай
тэрыторыі арганізацый, маёмасць якіх знаходзіцца ў камунальнай
уласнасці гэтай адміністрацыйна-тэрытарыяльнай адзінкі;».

9\. У пункце 2 артыкула 52:

падпункт 2.5 дапоўніць абзацам пятым наступнага зместу:

«кіраўнікоў альбо намеснікаў кіраўнікоў размешчаных на адпаведнай
тэрыторыі арганізацый або іх структурных падраздзяленняў, іншых
работнікаў гэтых арганізацый (структурных падраздзяленняў), якія
ажыццяўляюць арганізацыйна-распарадчыя (кіруючыя, арганізацыйныя,
накіравальныя, каардынацыйныя і кантрольныя) функцыі ў дачыненні да
арганізацый, іх структурных падраздзяленняў, работнікаў і напрамкаў
дзейнасці, у выпадку прызначэння на названыя пасады асоб, звольненых па
падставах, якія прызнаюцца ў адпаведнасці з заканадаўчымі актамі
дыскрэдытуючымі абставінамі звальнення, на працягу пяці гадоў
пасля такога звальнення, акрамя пасадаў, уключаных у кадравыя рэестры
кіраўніка дзяржавы Рэспублікі Беларусь, Савета Міністраў Рэспублікі
Беларусь, абласных і Мінскага гарадскога выканкамаў, раённых
выканкамаў, гарадскіх выканкамаў (гарадоў абласнога
падпарадкавання), мясцовых адміністрацый раёнаў у
гарадах;»;

дапоўніць пункт падпунктам 2.21<sup>1</sup> наступнага зместу:

«2.21<sup>1</sup>. уносіць на разгляд мясцовай адміністрацыі прапановы
аб прыцягненні да дысцыплінарнай адказнасці работнікаў размешчаных на
адпаведнай тэрыторыі падпарадкаваных арганізацый;».

**Артыкул 2.** Гэты Закон уступае ў сілу праз дзесяць дзён пасля яго
афіцыйнага апублікавання.

**Прэзідэнт Рэспублікі Беларусь А. Лукашэнка**

4 студзеня 2016 года, г. Мінск.

№ 348-3

</div>

</div>

</div>
