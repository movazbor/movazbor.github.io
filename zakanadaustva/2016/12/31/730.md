---
layout: default
---

<div class="field field-name-body field-type-text-with-summary field-label-hidden">

<div class="field-items">

<div class="field-item even">

### **Указ Прэзідэнта Рэспублікі Беларусь «Аб прысуджэнні прэміі Прэзідэнта Рэспублікі Беларусь «За духоўнае адраджэнне» 2016 года»**

-----

Разгледзеўшы прадстаўленні Міністэрства культуры і савета фонду
Прэзідэнта Рэспублікі Беларусь па падтрымцы культуры і
мастацтва, узгодненыя з кіраўніцтвам Беларускай праваслаўнай
царквы, **пастанаўляю:**

1\. За актыўную дзейнасць у гуманітарнай галіне, што садзейнічае
захаванню і памнажэнню нацыянальнага культурнага здабытку,
выхаванню ў моладзі любові да Айчыны, сцвярджэнню духоўных
каштоўнасцяў і мастацка-маральных традыцый, ідэй
чалавекалюбства, дабрачыннасці і міласэрнасці, прысудзіць
прэмію Прэзідэнта Рэспублікі Беларусь «За духоўнае адраджэнне» 2016
года:

ігумену Яўсевію (Цюхлову Канстанціну Дзмітрыевічу), настаяцелю
Свята-Елісееўскага Лаўрышаўскага мужчынскага манастыра
Навагрудскай епархіі Беларускай праваслаўнай царквы, — за
асабісты ўклад у духоўна-маральнае і патрыятычнае выхаванне
моладзі;

калектыву дзяржаўнай установы «Рэспубліканскі рэабілітацыйны цэнтр для
дзяцей-інвалідаў» — за плённую працу па сацыяльнай абароне
дзяцей-інвалідаў, умацаванні ідэй чалавекалюбства і
міласэрнасці;

калектыву ўстановы адукацыі «Беларускі дзяржаўны педагагічны ўніверсітэт
імя Максіма Танка» — за актыўную дзейнасць у гуманітарнай галіне, значны
ўклад у развіццё і папулярызацыю валанцёрскага руху сярод студэнцкай
моладзі;

Федэрацыі прафсаюзаў Беларусі — за значны ўклад у патрыятычнае выхаванне
грамадзян, правядзенне маштабнай рэканструкцыі і рэстаўрацыі
мемарыяльнага комплексу «Курган Славы»;

Сергачову Сяргею Аляксеевічу, загадчыку кафедры архітэктуры жылых і
грамадскіх будынкаў Беларускага нацыянальнага тэхнічнага
ўніверсітэта, доктару архітэктуры, прафесару, — за значны
асабісты ўклад у захаванне гісторыка-культурнай спадчыны Беларусі,
стварэнне кнігі «Народнае дойлідства Беларусі. Гісторыя і сучаснасць».

2\. Міністэрству культуры ажыццявіць выплату прэмій Прэзідэнта
Рэспублікі Беларусь «За духоўнае адраджэнне» 2016 года са
сродкаў фонду Прэзідэнта Рэспублікі Беларусь па падтрымцы культуры
і мастацтва.

3\. Вызваліць сумы прэмій, атрыманых у адпаведнасці з дадзеным Указам,
ад абкладання падаходным падаткам з фізічных асоб.

4\. Дадзены Указ уступае ў сілу з дня яго падпісання.

**Прэзідэнт Рэспублікі Беларусь А. Лукашэнка**

*31 снежня 2016 г., №516.*

</div>

</div>

</div>
