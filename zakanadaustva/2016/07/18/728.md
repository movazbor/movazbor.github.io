---
layout: default
---

<div class="field field-name-body field-type-text-with-summary field-label-hidden">

<div class="field-items">

<div class="field-item even">

**Аб унясенні змяненняў і дапаўненняў у Закон Рэспублікі Беларусь
«Аб занятасці насельніцтва Рэспублікі Беларусь»**

*Прыняты Палатай прадстаўнікоў* *16 чэрвеня 2016 года*

*Ухвалены Саветам Рэспублікі 30 чэрвеня 2016 года*

**Артыкул 1.** Унесці ў Закон Рэспублікі Беларусь ад 15 чэрвеня 2006
года «Аб занятасці насельніцтва Рэспублікі Беларусь» (Нацыянальны
рэестр прававых актаў Рэспублікі Беларусь, 2006 г., № 94, 2/1222;
2007 г., № 264, 2/1377; 2008 г., № 157, 2/1445; № 158, 2/1451; 2009 г.,
№ 16, 2/1558; № 119, 2/1571; 2010 г., № 6, 2/1646; 2011 г., № 140,
2/1877; Нацыянальны прававы Інтэрнэт-партал Рэспублікі Беларусь,
05.06.2013, 2/2026; 11.01.2014, 2/2104; 11.01.2015, 2/2230; 11.06.2015,
2/2275) наступныя змяненні і дапаўненні:

1\. У артыкуле 1:

абзац другі выкласці ў наступнай рэдакцыі:

«Занятасць — дзейнасць грамадзян Рэспублікі Беларусь, замежных грамадзян
і асоб без грамадзянства, якія пастаянна пражываюць у Рэспубліцы
Беларусь, замежных грамадзян і асоб без грамадзянства, якім
прадастаўлены статус бежанца або прыстанішча ў Рэспубліцы Беларусь
(далей, калі не пазначана іншае, — грамадзяне), звязаная з
задавальненнем асабістых і грамадскіх патрэб, якая не
супярэчыць заканадаўству і якая прыносіць ім заработную плату,
узнагароджанне за выкананую работу (аказаную паслугу, стварэнне
аб'ектаў інтэлектуальнай уласнасці), іншы даход (далей — заробак);»;

абзац пяты пасля слоў «па тэрміновых працоўных» дапоўніць словамі «або
грамадзянска-прававых»;

дапоўніць артыкул абзацамі сёмым і восьмым наступнага зместу:

«работнікі, якія знаходзяцца пад пагрозай звальнення, — работнікі, якія
падлягаюць звальненню ў сувязі з ліквідацыяй арганізацыі, спыненнем
дзейнасці індывідуальнага прадпрымальніка, або папярэджаны аб
скарачэнні колькасці або штату работнікаў, або якія працуюць на
ўмовах няпоўнага працоўнага часу па ініцыятыве наймальніка, або
знаходзяцца ў водпуску без захавання або з частковым захаваннем
заработнай платы, які прадастаўлены па ініцыятыве наймальніка, або
якія не працуюць у сувязі з прастоем не па віне работніка;

свабоднае працоўнае месца (вакансія) — прадугледжаная штатным раскладам
пасада (прафесія), якая не замешчана работнікам, які знаходзіцца ў
працоўных адносінах з наймальнікам на падставе заключанага
працоўнага дагавора па гэтай пасадзе (прафесіі).».

2\. У артыкуле 2:

абзацы другі і трэці выкласці ў наступнай рэдакцыі:

«якія працуюць па працоўным дагаворы або выконваюць работы ў юрыдычных
асоб і індывідуальных прадпрымальнікаў па грамадзянска-прававых
дагаворах, прадметам якіх з'яўляецца выкананне работ (аказанне
паслуг, стварэнне аб'ектаў інтэлектуальнай уласнасці), за выключэннем
грамадзян, занятых на аплатных грамадскіх работах па накіраванні органаў
па працы, занятасці і сацыяльнай абароне;

якія з'яўляюцца заснавальнікамі (удзельнікамі, членамі) юрыдычных асоб,
за выключэннем заснавальнікаў (удзельнікаў) акцыянерных таварыстваў і
членаў некамерцыйных арганізацый;»;

абзац шосты выключыць;

абзацы сёмы — дзясяты лічыць адпаведна абзацамі шостым — дзявятым;

абзац шосты пасля слова «ваенную» дапоўніць словамі «або
альтэрнатыўную»;

абзац сёмы выкласці ў наступнай рэдакцыі:

«якія навучаюцца ў дзённай форме атрымання адукацыі ва ўстановах
адукацыі, арганізацыях, якія рэалізуюць адукацыйныя праграмы
пасляўніверсітэцкай адукацыі, іншых арганізацыях, у індывідуальных
прадпрымальнікаў, якім у адпаведнасці з заканадаўствам дадзена права
ажыццяўляць адукацыйную дзейнасць;».

3\. Артыкул 3 выкласці ў наступнай рэдакцыі:

**«Артыкул 3. Парадак і ўмовы рэгістрацыі  грамадзян беспрацоўнымі**

Рэгістрацыя грамадзян беспрацоўнымі ажыццяўляецца па іх месцы жыхарства
органамі па працы, занятасці і сацыяльнай абароне пры асабістым
звароце. Пры рэгістрацыі беспрацоўным грамадзянін прад'яўляе
дакументы, прадугледжаныя заканадаўчымі актамі.

Парадак рэгістрацыі грамадзян беспрацоўнымі і зняцця з уліку
беспрацоўных вызначаецца Урадам Рэспублікі Беларусь, калі
іншае не прадугледжана заканадаўчымі актамі.

Беспрацоўнымі не могуць быць зарэгістраваны занятыя грамадзяне, а
таксама грамадзяне:

якія не дасягнулі 16-гадовага ўзросту;

якім у адпаведнасці з заканадаўствам прызначаны пенсія па ўзросце, за
выслугу гадоў або прафесійная пенсія;

якія адбываюць пакаранне па прыгаворы суда ў выглядзе папраўчых работ,
арышту, абмежавання волі, пазбаўлення волі або пажыццёвага зняволення;

якія знаходзяцца ў лячэбна-працоўных прафілакторыях;

якія прадаставілі дакументы, што змяшчаюць загадзя лжывыя звесткі пра
адсутнасць працы і заробку, а таксама іншыя недакладныя звесткі, для
рэгістрацыі іх беспрацоўнымі;

якія з'яўляюцца выпускнікамі, якім месца працы прадастаўлена шляхам
размеркавання (пераразмеркавання) або накіравання (далейшага
накіравання) на работу і якія не адпрацавалі тэрміны абавязковай
работы па размеркаванні (пераразмеркаванні) або пры накіраванні
(далейшым накіраванні) на работу, вызначаныя заканадаўствам аб
адукацыі.

Грамадзяне, раней знятыя з уліку беспрацоўных па падставе,
прадугледжанай абзацам чацвёртым часткі першай артыкула 25
гэтага Закона, пры звароце ў органы па працы, занятасці і сацыяльнай
абароне паўторна могуць быць зарэгістраваны ў якасці беспрацоўных
пасля заканчэння 12-месячнага перыяду з дня папярэдняй рэгістрацыі, а
грамадзяне, знятыя з уліку па падставах, прадугледжаных абзацамі пятым,
шостым і восьмым часткі першай артыкула 25 гэтага Закона, — пасля
заканчэння 12-месячнага перыяду з дня апошняга зняцця іх з уліку.

Грамадзяне, накіраваныя органамі па працы, занятасці і сацыяльнай
абароне на прафесійную падрыхтоўку, перападрыхтоўку, павышэнне
кваліфікацыі або для засваення зместу адукацыйнай праграмы
навучальных курсаў (лекторыяў, тэматычных семінараў,
практыкумаў, трэнінгаў, афіцэрскіх курсаў і іншых відаў
навучальных курсаў) (далей — адукацыйная праграма навучальных
курсаў) і датэрмінова адлічаныя з установы адукацыі, іншай
арганізацыі, індывідуальным прадпрымальнікам, якім у
адпаведнасці з заканадаўствам дадзена права ажыццяўляць
адукацыйную дзейнасць, за непаспяховасць, у сувязі з
непраходжаннем выніковай атэстацыі без уважлівых прычын, за
працяглую адсутнасць без уважлівых прычын на вучэбных занятках
(занятках) альбо сістэматычнае невыкананне або неналежнае
выкананне абавязкаў навучэнцаў, паўторна могуць быць
зарэгістраваны ў якасці беспрацоўных пасля заканчэння
12-месячнага перыяду з дня апошняга зняцця іх з уліку.

Грамадзяне, якія раней знаходзіліся на ўліку ў органах па працы,
занятасці і сацыяльнай абароне, у дачыненні да якіх судом
прыняты рашэнні аб спагнанні на карысць органаў па працы,
занятасці і сацыяльнай абароне сум выплачаных ім дапамог па
беспрацоўі, стыпендый, дапамог па цяжарнасці і родах, матэрыяльнай
дапамогі, кампенсацыйных выплат, субсідый для арганізацыі
прадпрымальніцкай дзейнасці, дзейнасці па аказанні паслуг
у сферы аграэкатурызму, рамеснай дзейнасці, грашовых выплат пры
перасяленні на новае месца жыхарства і працы і сродкаў,
затрачаных на арганізацыю і ажыццяўленне працэсу навучання,
паўторна могуць быць зарэгістраваны ў якасці беспрацоўных пры ўмове
поўнай кампенсацыі сродкаў, якія спаганяюцца.».

4\. У артыкуле 4:

у частцы першай словы «ўзроўню яго прафесійнай падрыхтоўкі» замяніць
словамі «яго адукацыі, прафесіі, спецыяльнасці (кірунку
спецыяльнасці, спецыялізацыі), кваліфікацыі»;

у абзацы пятым часткі другой лічбы «10» замяніць лічбамі «30»;

у частцы чацвёртай:

у абзацы першым словы «работу часовага характару» замяніць словамі
«часовую работу»;

з абзаца другога словы «(якія раней не працавалі)» выключыць;

у абзацы трэцім словы «аднаго года» замяніць словамі «12 месяцаў»;

абзац чацвёрты выкласці ў наступнай рэдакцыі:

«якія спынілі працоўны дагавор, заключаны на няпэўны тэрмін, па
пагадненні бакоў, жаданні работніка (за выключэннем спынення
працоўнага дагавора пры наяўнасці абставін, якія выключаюць ці значна
ўскладняюць працяг работы, а таксама ў выпадках парушэння наймальнікам
заканадаўства аб працы, калектыўнага дагавора, пагаднення, працоўнага
дагавора) або працоўны дагавор з якімі спынены па падставах, што
прызнаюцца ў адпаведнасці з заканадаўчымі актамі дыскрэдытуючымі
абставінамі звальнення альбо прадугледжаныя пунктамі 5 — 6 артыкула 47
Працоўнага кодэкса Рэспублікі Беларусь, а таксама якія звольнены за
парушэнне вайсковай альбо службовай дысцыпліны, датэрмінова спынілі
адукацыйныя адносіны па ініцыятыве ўстановы адукацыі, арганізацыі, якая
рэалізуе адукацыйныя праграмы пасляўніверсітэцкай адукацыі, іншай
арганізацыі, індывідуальнага прадпрымальніка, якім у адпаведнасці
з заканадаўствам дадзена права ажыццяўляць адукацыйную дзейнасць (за
выключэннем выпадкаў, прадугледжаных падпунктамі 5.2 і 5.7 пункта 5
артыкула 79 Кодэкса Рэспублікі Беларусь аб адукацыі);»;

абзац сёмы выключыць;

абзацы восьмы і дзявяты лічыць адпаведна абзацамі сёмым і восьмым;

частку пятую выкласці ў наступнай рэдакцыі:

«Беспрацоўнаму не можа быць прапанавана адно і тое ж працоўнае месца
(прафесійная падрыхтоўка, перападрыхтоўка па адной і той жа прафесіі,
спецыяльнасці (кірунку спецыяльнасці, спецыялізацыі)) двойчы.».

5\. У частцы другой артыкула 5 словы «Рэспублікі Беларусь, а таксама на
замежных грамадзян і асоб без грамадзянства, якія пастаянна пражываюць
у Рэспубліцы Беларусь, замежных грамадзян і асоб без грамадзянства,
якім прадастаўлены статус бежанца або прыстанішча ў Рэспубліцы
Беларусь, і ў частцы працаўладкавання» замяніць словамі «, а ў
частцы працаўладкавання —».

6\. Назву раздзела 2 пасля слова «Правы» дапоўніць словамі «і абавязкі».

7\. Артыкулы 7 і 8 выкласці ў наступнай рэдакцыі:

**«Артыкул 7. Права грамадзян на кансультацыю, прафесійную
арыентацыю, прафесійную падрыхтоўку, перападрыхтоўку,
павышэнне кваліфікацыі, асваенне зместу адукацыйнай праграмы
навучальных курсаў і атрыманне інфармацыі ў органах дзяржаўнай
службы занятасці насельніцтва**

Грамадзяне маюць права на бясплатную кансультацыю і бясплатнае атрыманне
інфармацыі ў органах дзяржаўнай службы занятасці насельніцтва ў мэтах
выбару роду заняткаў, працаўладкавання, магчымасці прафесійнай
падрыхтоўкі, перападрыхтоўкі, павышэння кваліфікацыі і асваення
зместу адукацыйнай праграмы навучальных курсаў.

Беспрацоўныя і іншыя катэгорыі грамадзян у адпаведнасці з гэтым Законам
маюць права на бясплатныя прафесійную арыентацыю, прафесійную
падрыхтоўку, перападрыхтоўку, павышэнне кваліфікацыі і
асваенне зместу адукацыйнай праграмы навучальных курсаў па
накіраванні органаў па працы, занятасці і сацыяльнай абароне.

**Артыкул 8. Права на працаўладкаванне за межамі Рэспублікі Беларусь**

Грамадзяне Рэспублікі Беларусь, замежныя грамадзяне і асобы без
грамадзянства, якія пастаянна пражываюць у Рэспубліцы Беларусь,
маюць права на працаўладкаванне за межамі Рэспублікі Беларусь у
адпаведнасці з заканадаўствам.».

8\. Дапоўніць Закон артыкулам 9<sup>1</sup> наступнага зместу:

**«Артыкул 9<sup>1</sup>. Абавязкі грамадзян у галіне занятасці
насельніцтва**

Беспрацоўныя абавязаны:

самастойна займацца пошукам працы і інфармаваць пра вынікі орган па
працы, занятасці і сацыяльнай абароне па яго патрабаванні;

з'яўляцца ў орган па працы, занятасці і сацыяльнай абароне па яго
запрашэнні для атрымання накіравання на працу (навучанне), а пры
адсутнасці запрашэння — не радзей як адзін раз на месяц у вызначаны
дзень;

з'явіцца на перамовы з наймальнікам па пытанні аб працаўладкаванні на
працягу двух працоўных дзён з дня выдачы органам па працы, занятасці
і сацыяльнай абароне накіравання на работу;

вярнуць у орган па працы, занятасці і сацыяльнай абароне ў выпадку
адмовы наймальніка ў працаўладкаванні выдадзенае накіраванне на
працу з указаннем прычыны адмовы, засведчанае подпісам упаўнаважанай
службовай асобы наймальніка і пячаткай арганізацыі;

інфармаваць на працягу двух працоўных дзён орган па працы, занятасці і
сацыяльнай абароне аб змене месца жыхарства, аб самастойным
працаўладкаванні (у тым ліку на часовую работу), заключэнні
грамадзянска-прававых дагавораў, прадметам якіх з'яўляецца выкананне
работ (аказанне паслуг, стварэнне аб'ектаў інтэлектуальнай уласнасці),
надыходзе іншых абставін, якія цягнуць за сабой зняцце з уліку
беспрацоўных, спыненне, прыпыненне выплаты дапамогі па
беспрацоўі або зніжэнне яе памеру.

Грамадзяне, накіраваныя органамі па працы, занятасці і сацыяльнай
абароне на прафесійную падрыхтоўку, перападрыхтоўку, павышэнне
кваліфікацыі або для асваення зместу адукацыйнай праграмы навучальных
курсаў, абавязаны:

добрасумленна і адказна ставіцца да асваення зместу адукацыйных праграм;

пастаянна ўдзельнічаць у рэгулярных навучальных занятках (занятках);

выконваць патрабаванні ўстаноўчых дакументаў устаноў адукацыі, іншых
арганізацый, індывідуальных прадпрымальнікаў, якім у адпаведнасці з
заканадаўствам дадзена права ажыццяўляць адукацыйную дзейнасць,
правілаў унутранага распарадку для навучэнцаў.».

9\. У артыкуле 10:

у частцы другой:

абзац пяты выкласці ў наступнай рэдакцыі:

«садзейнічанне поўнай, прадукцыйнай і свабодна абранай занятасці;»;

абзац восьмы выкласці ў наступнай рэдакцыі:

«заахвочванне наймальнікаў, што накіроўваюць работнікаў, якія
знаходзяцца пад пагрозай звальнення, упершыню знайшлі работу
і не маюць прафесіі, спецыяльнасці (кірунку спецыяльнасці,
спецыялізацыі), кваліфікацыі, на прафесійную падрыхтоўку,
перападрыхтоўку і павышэнне кваліфікацыі, якія захоўваюць дзеючыя і
ствараюць новыя працоўныя месцы, у тым ліку для грамадзян, што маюць
асаблівую патрэбу ў сацыяльнай абароне і не здольныя на роўных умовах
канкурыраваць на рынку працы, а таксама якія прадастаўляюць працоўныя
месцы для набыцця беспрацоўнымі досведу практычнай работы;»;

у частцы чацвёртай:

у абзацы другім словы «бясплатную» і «і павышэнне кваліфікацыі» замяніць
адпаведна словамі «бясплатныя» і «, павышэнне кваліфікацыі і асваенне
зместу адукацыйнай праграмы навучальных курсаў»;

у абзацы чацвёртым словы «работу (навучанне)» замяніць словам
«навучанне»;

пасля абзаца чацвёртага дапоўніць частку абзацам наступнага зместу:

«аказанне садзейнічання ў перасяленні беспрацоўных і членаў іх сем'яў у
сувязі з пераездам у іншую мясцовасць на новае месца жыхарства і працы
з выплатай грашовых сродкаў у парадку і на ўмовах, што вызначаюцца
Міністэрствам працы і сацыяльнай абароны Рэспублікі Беларусь;»;

абзацы пяты — сёмы лічыць адпаведна абзацамі шостым — восьмым;

дапоўніць частку абзацам дзявятым наступнага зместу:

«садзейнічанне ў набыцці досведу практычнай работы.».

10\. У артыкуле 11:

у частцы першай:

пасля абзаца дзявятага дапоўніць частку абзацам наступнага зместу:

«звольненым з альтэрнатыўнай службы ў сувязі з заканчэннем праходжання
альтэрнатыўнай службы;»;

абзацы дзясяты і адзінаццаты лічыць адпаведна абзацамі адзінаццатым і
дванаццатым;

з часткі другой словы «па спецыяльных праграмах» выключыць;

частку чацвёртую выкласці ў наступнай рэдакцыі:

«Дзяржава ў адпаведнасці з заканадаўствам аб працы гарантуе
прадастаўленне першага працоўнага месца выпускнікам
дзяржаўных устаноў адукацыі, якія атрымалі прафесійна-тэхнічную,
сярэднюю спецыяльную і вышэйшую адукацыю, асобам з асаблівасцямі
псіха-фізічнага развіцця, якія атрымалі спецыяльную адукацыю на
ўзроўні агульнай сярэдняй адукацыі, ваеннаслужачым тэрміновай ваеннай
службы, звольненым з Узброеных Сіл або іншых войскаў і воінскіх
фарміраванняў Рэспублікі Беларусь, а таксама грамадзянам,
звольненым з альтэрнатыўнай службы. Парадак і ўмовы
прадастаўлення першага працоўнага месца названым асобам
вызначаюцца Урадам Рэспублікі Беларусь.».

11\. З абзаца чацвёртага артыкула 12 словы «, каардынацыю яе з
тэрытарыяльнымі і галіновымі праграмамі садзейнічання
занятасці насельніцтва» выключыць.

12\. У частцы другой артыкула 13:

абзац пяты выкласці ў наступнай рэдакцыі:

«арганізацыю прафесійнай арыентацыі, прафесійнай падрыхтоўкі,
перападрыхтоўкі, павышэння кваліфікацыі і асваення зместу
адукацыйнай праграмы навучальных курсаў беспрацоўнымі і іншымі
катэгорыямі грамадзян;»;

абзац дзявяты дапоўніць словамі «, прадастаўленні працоўных месцаў для
набыцця беспрацоўнымі досведу практычнай работы»;

пасля абзаца трынаццатага дапоўніць частку абзацам наступнага зместу:

«садзейнічанне беспрацоўным у набыцці досведу практычнай працы;»;

абзац чатырнаццаты лічыць абзацам пятнаццатым.

13\. Артыкулы 14 і 15 выкласці ў наступнай рэдакцыі:

**«Артыкул 14. Узаемадзеянне з дзяржаўнымі органамі, іншымі
арганізацыямі**

Органы дзяржаўнай службы занятасці насельніцтва на бязвыплатнай аснове:

абменьваюцца з дзяржаўнымі органамі звесткамі, неабходнымі для выканання
задач, якія ўваходзяць у іх кампетэнцыю;

запытваюць і атрымліваюць з дзяржаўных інфармацыйных рэсурсаў і сістэм,
апрацоўваюць, назапашваюць, захоўваюць і выкарыстоўваюць без пісьмовай
згоды фізічных асоб звесткі, якія змяшчаюць асноўныя персанальныя даныя
фізічных асоб, прадугледжаныя артыкулам 8 Закона Рэспублікі Беларусь ад
21 ліпеня 2008 года «Аб рэгістры насельніцтва» (Нацыянальны рэестр
прававых актаў Рэспублікі Беларусь, 2008 г.; № 184, 2/1515), а
таксама звесткі аб сямейным становішчы, дзіцяці (дзецях) фізічнай
асобы, датах пазбаўлення бацькоўскіх правоў, аднаўлення ў бацькоўскіх
правах, родзе заняткаў фізічнай асобы, неабходныя для ўліку грамадзян,
якія звяртаюцца ў органы па працы, занятасці і сацыяльнай абароне па
пытаннях працаўладкавання і аказання ім садзейнічання ў
працаўладкаванні.

Органы па працы, занятасці і сацыяльнай абароне абавязаны паведамляць у
суд аб няяўцы да іх абавязаных асоб не пазней як праз тры дні з дня
заканчэння тэрміну яўкі, указанага ў судовай пастанове.

**Артыкул 15. Дзейнасць агенцтваў па працаўладкаванні**

Працаўладкаванне на тэрыторыі Рэспублікі Беларусь грамадзян можа
ажыццяўляцца пры садзейнічанні агенцтваў па працаўладкаванні.

Агенцтва па працаўладкаванні — юрыдычная асоба, індывідуальны
прадпрымальнік, якія зарэгістраваны на тэрыторыі Рэспублікі
Беларусь, аказваюць грамадзянам паслугі па садзейнічанні ў
працаўладкаванні і ўключаны ў Рэестр агенцтваў па
працаўладкаванні.

Аказанне паслуг па садзейнічанні ў працаўладкаванні юрыдычнымі асобамі і
індывідуальнымі прадпрымальнікамі, не ўключанымі ў Рэестр агенцтваў па
працаўладкаванні, забараняецца.

Пералік паслуг па садзейнічанні ў працаўладкаванні, якія прадстаўляюцца
грамадзянам агенцтвамі па працаўладкаванні, парадак іх прадастаўлення,
парадак фарміравання і вядзення Рэестра агенцтваў па працаўладкаванні,
а таксама форма пасведчання аб уключэнні ў Рэестр агенцтваў па
працаўладкаванні вызначаюцца Урадам Рэспублікі Беларусь.».

14\. Артыкул 18 выкласці ў наступнай рэдакцыі:

**«Артыкул 18. Прафесійная арыентацыя, прафесійная падрыхтоўка,
перападрыхтоўка, павышэнне кваліфікацыі і асваенне зместу
адукацыйнай праграмы навучальных курсаў**

Прафесійная арыентацыя незанятага насельніцтва ажыццяўляецца ў мэтах
аказання практычнай дапамогі ў выбары прафесіі, змене роду заняткаў
і павышэнні кваліфікацыі з улікам прафесійных пераваг, схільнасцяў,
інтарэсаў асобы і патрэб рынку працы.

Прафесійная падрыхтоўка, перападрыхтоўка, павышэнне кваліфікацыі і
асваенне зместу адукацыйнай праграмы навучальных курсаў па
накіраванні органаў па працы, занятасці і сацыяльнай абароне
ажыццяўляюцца ва ўстановах адукацыі, іншых арганізацыях, у
індывідуальных прадпрымальнікаў, якім у адпаведнасці з
заканадаўствам дадзена права ажыццяўляць адукацыйную дзейнасць.

Беспрацоўныя накіроўваюцца органамі па працы, занятасці і сацыяльнай
абароне на прафесійную падрыхтоўку, перападрыхтоўку, павышэнне
кваліфікацыі або для асваення зместу адукацыйнай праграмы
навучальных курсаў у выпадку, калі:

немагчыма падабраць адпаведную работу з прычыны адсутнасці ў
беспрацоўнага неабходных прафесіі, спецыяльнасці (кірунку
спецыяльнасці, спецыялізацыі), кваліфікацыі;

неабходна змяніць прафесію, спецыяльнасць (кірунак спецыяльнасці,
спецыялізацыю), кваліфікацыю ў сувязі з адсутнасцю працы, якая
адпавядае прафесійным навыкам, што ёсць у беспрацоўнага;

беспрацоўным страчана здольнасць да выканання работы па набытых раней
прафесіі, спецыяльнасці (кірунку спецыяльнасці, спецыялізацыі),
кваліфікацыі або ўзніклі медыцынскія супрацьпаказанні да яе
выканання.

Парадак арганізацыі прафесійнай падрыхтоўкі, перападрыхтоўкі, павышэння
кваліфікацыі і асваення зместу адукацыйнай праграмы навучальных курсаў
па накіраванні органаў па працы, занятасці і сацыяльнай абароне
вызначаецца Урадам Рэспублікі Беларусь.

Грамадзяне, якія ажыццяўляюць догляд дзіцяці ва ўзросце да 3 гадоў
(акрамя грамадзян, якія знаходзяцца ў водпуску па доглядзе дзіцяці
да дасягнення ім узросту 3 гадоў), могуць быць накіраваны органамі па
працы, занятасці і сацыяльнай абароне на прафесійную падрыхтоўку,
перападрыхтоўку, павышэнне кваліфікацыі або для асваення зместу
адукацыйнай праграмы навучальных курсаў у парадку і на ўмовах,
вызначаных для беспрацоўных.

Наймальнікамі цалкам пакрываюцца органам па працы, занятасці і
сацыяльнай абароне выдаткі на перападрыхтоўку ці павышэнне
кваліфікацыі беспрацоўных з ліку работнікаў, якія звольнены імі ў
сувязі са скарачэннем колькасці або штату работнікаў (за выключэннем
асоб, занятых на некваліфікаваных работах, а таксама асоб, якія
дасягнулі ўзросту 50 гадоў — жанчыны і 55 гадоў — мужчыны) і не
праходзілі па апошнім месцы працы на працягу пяці гадоў, якія
папярэднічалі звальненню, перападрыхтоўку ці павышэнне
кваліфікацыі.

Органы па працы, занятасці і сацыяльнай абароне могуць цалкам або
часткова кампенсаваць наймальнікам затраты на прафесійную
падрыхтоўку, перападрыхтоўку і павышэнне кваліфікацыі:

работнікаў, якія знаходзяцца пад пагрозай звальнення;

работнікаў з ліку грамадзян, якія звольнены з апошняга месца працы ў
сувязі з ліквідацыяй арганізацыі, спыненнем дзейнасці
індывідуальнага прадпрымальніка, скарачэннем колькасці
або штату работнікаў;

работнікаў, якія ўпершыню знайшлі работу;

абавязаных асоб;

работнікаў, якія мелі да прыёму на работу працяглы перапынак у рабоце
(больш як 12 месяцаў).

Органы па працы, занятасці і сацыяльнай абароне могуць цалкам або
часткова кампенсаваць установам крымінальна-выканаўчай сістэмы і
лячэбна-працоўным прафілакторыям выдаткі на прафесійную падрыхтоўку
асоб, якія прыцягваюцца да працы адміністрацыяй гэтых арганізацый і
не маюць прафесіі, у перыяд іх знаходжання ва ўстановах
крымінальна-выканаўчай сістэмы і знаходжання ў
лячэбна-працоўных прафілакторыях.

Парадак і ўмовы кампенсацыі органамі па працы, занятасці і сацыяльнай
абароне наймальнікам, установам крымінальна-выканаўчай сістэмы і
лячэбна-працоўным прафілакторыям выдаткаў на прафесійную
падрыхтоўку, перападрыхтоўку і павышэнне кваліфікацыі
работнікаў і асоб, якія прыцягваюцца да працы, а таксама
кампенсацыі органам па працы, занятасці і сацыяльнай абароне
выдаткаў на перападрыхтоўку і павышэнне кваліфікацыі асоб, названых
у частцы шостай гэтага артыкула, вызначаюцца Міністэрствам працы і
сацыяльнай абароны Рэспублікі Беларусь.».

15\. Дапоўніць Закон артыкулам 18<sup>1</sup> наступнага зместу:

**«Артыкул 18<sup>1</sup>. Садзейнічанне беспрацоўным у набыцці досведу
практычнай работы**

Дзяржава садзейнічае ў набыцці досведу практычнай работы беспрацоўным з
ліку:

выпускнікоў устаноў адукацыі, якія атрымалі прафесійна-тэхнічную,
сярэднюю спецыяльную і вышэйшую адукацыю;

асоб, якія прайшлі прафесійную падрыхтоўку ці перападрыхтоўку па
накіраванні органаў па працы, занятасці і сацыяльнай абароне;

асоб, якія асвоілі змест адукацыйнай праграмы павышэння кваліфікацыі
рабочых (служачых), адукацыйнай праграмы перападрыхтоўкі рабочых
(служачых), адукацыйнай праграмы прафесійнай падрыхтоўкі рабочых
(служачых) ва ўстановах адукацыі, іншых арганізацыях, у
індывідуальных прадпрымальнікаў, якім у адпаведнасці з
заканадаўствам дадзена права ажыццяўляць адукацыйную дзейнасць;

асоб, якія працяглы час (больш як 12 месяцаў) не працавалі ў сувязі з
доглядам дзіцяці ва ўзросце да 3 гадоў, дзіцяці-інваліда ва ўзросце
да 18 гадоў, а таксама дзіцяці ва ўзросце да 18 гадоў, інфіцыраванага
вірусам імунадэфіцыту чалавека ці хворым на СНІД.

Садзейнічанне ў набыцці досведу практычнай работы ажыццяўляецца шляхам
працаўладкавання беспрацоўных, названых у частцы першай гэтага
артыкула, у адпаведнасці з атрыманай прафесіяй, спецыяльнасцю
(кірункам спецыяльнасці, спецыялізацыяй), кваліфікацыяй з частковай
кампенсацыяй наймальнікам затрат на аплату працы. Для набыцця досведу
практычнай работы з грамадзянамі заключаюцца тэрміновыя працоўныя
дагаворы ў парадку, вызначаным заканадаўствам аб працы.

Парадак і ўмовы працаўладкавання беспрацоўных для набыцця досведу
практычнай работы з частковай кампенсацыяй наймальнікам затрат на
аплату працы вызначаюцца Міністэрствам працы і сацыяльнай абароны
Рэспублікі Беларусь.».

16\. У артыкуле 19:

частку чацвёртую выкласці ў наступнай рэдакцыі:

«З грамадзянамі, накіраванымі на аплатныя грамадскія работы, заключаюцца
тэрміновыя працоўныя або грамадзянска-прававыя дагаворы ў парадку,
вызначаным заканадаўствам.»;

у частцы шостай словы «Фонду сацыяльнай абароны насельніцтва
Міністэрства працы і сацыяльнай абароны Рэспублікі Беларусь,
якія накіроўваюцца на забеспячэнне» замяніць словамі «бюджэту
дзяржаўнага пазабюджэтнага фонду сацыяльнай абароны
насельніцтва Рэспублікі Беларусь, якія накіроўваюцца на
рэалізацыю мерапрыемстваў па забеспячэнні».

17\. У артыкуле 21:

у частцы першай:

у абзацы другім словы «садзейнічаць правядзенню дзяржаўнай палітыкі ў
галіне забеспячэння» замяніць словамі «ўдзельнічаць у правядзенні
дзяржаўнай палітыкі ў галіне садзейнічання»;

у абзацы трэцім:

слова «звальненнях» замяніць словам «аслабаненнях»;

дапоўніць абзац другім сказам наступнага зместу: «. Крытэрыі масавага
аслабанення работнікаў вызначаюцца Міністэрствам працы і сацыяльнай
абароны Рэспублікі Беларусь»;

у абзацы чацвёртым:

з першага сказа слова «масавага» выключыць;

другі сказ выключыць;

абзац шосты выкласці ў наступнай рэдакцыі:

«прымаць на работу выпускнікоў, якім месца працы прадастаўлена шляхам
размеркавання (пераразмеркавання) або накіравання (далейшага
накіравання) на работу;»;

у абзацы дзявятым словы «двух тыдняў» і «прапановах» замяніць адпаведна
словамі «пяці дзён» і «звестках»;

пасля абзаца дзявятага дапоўніць частку абзацам наступнага зместу:

«інфармаваць органы па працы, занятасці і сацыяльнай абароне аб
запаўненні свабодных працоўных месцаў (вакансій), аб наяўнасці
якіх у адпаведнасці з заканадаўствам былі апавешчаны органы па працы,
занятасці і сацыяльнай абароне, у дзень запаўнення;»;

абзацы дзясяты — дванаццаты лічыць адпаведна абзацамі адзінаццатым —
трынаццатым;

у частцы трэцяй:

слова «наймальнік» замяніць словамі «ўпаўнаважаная службовая асоба
наймальніка»;

пасля слоў «і прычыне адмовы яму ў прыёме на работу» дапоўніць частку
словамі «, сведчыць яе асабістым подпісам і пячаткай арганізацыі».

18\. Артыкул 23 выкласці ў наступнай рэдакцыі:

**«Артыкул 23. Стыпендыі грамадзянам, накіраваным на прафесійную
падрыхтоўку,  
перападрыхтоўку, павышэнне кваліфікацыі або для асваення зместу
адукацыйнай праграмы навучальных курсаў**

Стыпендыі грамадзянам, накіраваным органамі па працы, занятасці і
сацыяльнай абароне на прафесійную падрыхтоўку, перападрыхтоўку,
павышэнне кваліфікацыі або для асваення зместу адукацыйнай праграмы
навучальных курсаў, прызначаюцца і выплачваюцца гэтымі органамі.

Стыпендыя прызначаецца:

грамадзянам, якія на працягу 12 месяцаў, што папярэднічалі іх
рэгістрацыі ў якасці беспрацоўных, мелі аплатную працу
(даход) не менш за 12 каляндарных тыдняў на ўмовах поўнага
працоўнага дня (тыдня) або няпоўнага працоўнага дня (тыдня) з
пераразлікам на 12 каляндарных тыдняў з поўным працоўным днём
(тыднем), — у памеры трох базавых велічынь;

грамадзянам, якія на працягу 12 месяцаў, што папярэднічалі іх
рэгістрацыі ў якасці беспрацоўных, мелі аплатную працу
(даход) менш за 12 каляндарных тыдняў, а таксама беспрацоўным пасля
працяглага перапынку ў працы (больш як 12 месяцаў) і беспрацоўным, якія
ўпершыню шукаюць працу, — у памеры паўтарачнай велічыні мінімальнай
дапамогі па беспрацоўі для гэтай катэгорыі беспрацоўных;

грамадзянам, якія спынілі працоўны дагавор, заключаны на няпэўны тэрмін,
па пагадненні бакоў, жаданні работніка (за выключэннем спынення
працоўнага дагавора пры наяўнасці абставін, якія выключаюць ці
значна ўскладняюць працяг работы, а таксама ў выпадках парушэння
наймальнікам заканадаўства аб працы, калектыўнага дагавора,
пагаднення, працоўнага дагавора) або працоўны дагавор з якімі
спынены па падставах, што прызнаюцца ў адпаведнасці з заканадаўчымі
актамі дыскрэдытуючымі абставінамі звальнення альбо прадугледжаны
пунктамі 5 — 6 артыкула 47 Працоўнага кодэкса Рэспублікі
Беларусь, а таксама якія звольнены за парушэнне вайсковай альбо
службовай дысцыпліны, датэрмінова спынілі адукацыйныя адносіны па
ініцыятыве ўстановы адукацыі, арганізацыі, якая рэалізуе
адукацыйныя праграмы пасляўніверсітэцкай адукацыі, іншай
арганізацыі, індывідуальнага прадпрымальніка, якім у адпаведнасці
з заканадаўствам дадзена права ажыццяўляць адукацыйную дзейнасць (за
выключэннем выпадкаў, прадугледжаных падпунктамі 5.2 і 5.7 пункта 5
артыкула 79 Кодэкса Рэспублікі Беларусь аб адукацыі) і якія
зарэгістраваны ў вызначаным парадку беспрацоўнымі, — у памеры
адной базавай велічыні;

грамадзянам, якія эвакуіраваны, адселены, самастойна выехалі з
тэрыторый, якія падвергліся радыеактыўнаму забруджванню ў
выніку катастрофы на Чарнобыльскай АЭС (з зоны эвакуацыі
(адчужэння), зоны першачарговага адсялення і зоны наступнага
адсялення), за выключэннем тых, хто прыбылі ў названыя зоны пасля 1
студзеня 1990 года, і зарэгістраваны ў вызначаным парадку
беспрацоўнымі на працягу 12 месяцаў з дня эвакуацыі,
адсялення, самастойнага пераезду на новае месца жыхарства, — у
памеры сярэдняй заработнай платы па апошнім месцы працы.

Памер стыпендыі можа быць зменшаны на 25 працэнтаў тэрмінам на адзін
месяц альбо грамадзянін можа быць пазбаўлены стыпендыі на такі ж
тэрмін у сувязі з непаспяховасцю або нерэгулярным наведваннем
вучэбных заняткаў (заняткаў) без уважлівых прычын, парушэннем
дысцыпліны ў ходзе адукацыйнага працэсу і правілаў унутранага
распарадку для навучэнцаў.

Памер стыпендыі падлягае індэксацыі ў парадку, вызначаным
заканадаўствам.

Грамадзянам, якія накіраваны органамі па працы, занятасці і сацыяльнай
абароне на прафесійную падрыхтоўку, перападрыхтоўку, павышэнне
кваліфікацыі або для асваення зместу адукацыйнай праграмы
навучальных курсаў, стыпендыя налічваецца з першага дня іх
навучання.

Зварот спагнання на стыпендыі, якія выплачваюцца грамадзянам у перыяд
праходжання прафесійнай падрыхтоўкі, перападрыхтоўкі, павышэння
кваліфікацыі і асваення зместу адукацыйнай праграмы навучальных
курсаў па накіраванні органаў па працы, занятасці і сацыяльнай
абароне, ажыццяўляецца ў парадку, вызначаным заканадаўствам.».

19\. У артыкуле 24:

частку другую і трэцюю выкласці ў наступнай рэдакцыі:

«У прызначэнні дапамогі па беспрацоўі можа быць адмоўлена ў выпадку:

спынення працоўнага дагавора, заключанага на няпэўны тэрмін, па
пагадненні бакоў, жаданні работніка (за выключэннем спынення
працоўнага дагавора пры наяўнасці абставін, якія выключаюць ці значна
ўскладняюць працяг работы, а таксама ў выпадках парушэння наймальнікам
заканадаўства аб працы, калектыўнага дагавора, пагаднення, працоўнага
дагавора) альбо спынення працоўнага дагавора па падставах, што
прызнаюцца ў адпаведнасці з заканадаўчымі актамі
дыскрэдытуючымі абставінамі звальнення альбо
прадугледжаны пунктамі 5 — 6 артыкула 47 Працоўнага кодэкса
Рэспублікі Беларусь, а таксама звальнення за парушэнне вайсковай альбо
службовай дысцыпліны;

датэрміновага спынення адукацыйных адносін па ініцыятыве ўстановы
адукацыі, арганізацыі, якая рэалізуе адукацыйныя праграмы
пасляўніверсітэцкай адукацыі, іншай арганізацыі, індывідуальнага
прадпрымальніка, якім у адпаведнасці з заканадаўствам дадзена права
ажыццяўляць адукацыйную дзейнасць (за выключэннем выпадкаў,
прадугледжаных падпунктамі 5.2 і 5.7 пункта 5 артыкула 79
Кодэкса Рэспублікі Беларусь аб адукацыі);

страты (адсутнасці) даходу ў выніку ўчынення супрацьпраўных дзеянняў;

непрадастаўлення дэкларацыі аб даходах па форме, вызначанай
Міністэрствам працы і сацыяльнай абароны Рэспублікі
Беларусь.

Дапамога па беспрацоўі выплачваецца з дня рэгістрацыі ў органах па
працы, занятасці і сацыяльнай абароне ў якасці беспрацоўнага (за
выключэннем выпадкаў, прадугледжаных гэтым Законам):

беспрацоўным, якія на працягу 12 месяцаў, што папярэднічалі іх
рэгістрацыі ў якасці беспрацоўных, мелі аплатную работу
(даход) не менш за 12 каляндарных тыдняў на ўмовах поўнага
працоўнага дня (тыдня) або няпоўнага працоўнага дня (тыдня) з
пераразлікам на 12 каляндарных тыдняў з поўным працоўным днём
(тыднем), — у памеры дзвюх базавых велічынь у месяц на працягу
26 каляндарных тыдняў;

беспрацоўным, якія на працягу 12 месяцаў, што папярэднічалі іх
рэгістрацыі ў якасці беспрацоўных, мелі аплатную работу
(даход) менш за 12 каляндарных тыдняў, а таксама беспрацоўным пасля
працяглага перапынку ў рабоце (больш за 12 месяцаў) пры наяўнасці ў іх
стажу работы не менш як адзін год — у памеры адной базавай велічыні ў
месяц у першыя 13 каляндарных тыдняў, а таксама ў памеры 75 працэнтаў
базавай велічыні ў месяц у наступныя 13 каляндарных тыдняў;

беспрацоўным, якія ўпершыню шукаюць работу, а таксама беспрацоўным, якія
шукаюць работу пасля працяглага перапынку ў рабоце (больш за
12 месяцаў), пры наяўнасці ў іх стажу работы менш як адзін год —
у памеры 85 працэнтаў базавай велічыні ў месяц у першыя 13 каляндарных
тыдняў, а таксама ў памеры 70 працэнтаў базавай велічыні ў месяц у
наступныя 13 каляндарных тыдняў.»;

частку чацвёртую выключыць;

часткі пятую — чатырнаццатую лічыць адпаведна часткамі чацвёртай —
трынаццатай;

у частцы шостай слова «пятай» замяніць словам «чацвёртай»;

у частцы дзясятай словы «або дзіця-інваліда да 18 гадоў» замяніць
словамі «, дзіцяці-інваліда ва ўзросце да 18 гадоў або дзіцяці ва
ўзросце да 18 гадоў, інфіцыраванага вірусам імунадэфіцыту чалавека ці
хворага на СНІД».

20\. У артыкуле 25:

у частцы першай:

абзац трэці выкласці ў наступнай рэдакцыі:

«накіравання яго на прафесійную падрыхтоўку, перападрыхтоўку, павышэнне
кваліфікацыі або для асваення зместу адукацыйнай праграмы навучальных
курсаў;»;

у абзацы пятым слова «трох» замяніць словам «двух»;

у абзацы сёмым словы «пенсійным заканадаўствам» замяніць словамі
«заканадаўствам аб пенсійным забеспячэнні»;

у абзацы восьмым словы «і павышэння кваліфікацыі» замяніць словамі «,
павышэння кваліфікацыі або асваення зместу адукацыйнай праграмы
навучальных курсаў»;

у абзацы адзінаццатым лічбы «36» замяніць лічбамі «18»;

абзац трынаццаты выкласці ў наступнай рэдакцыі:

«накіравання ў лячэбна-працоўныя прафілакторыі.»;

частку другую выключыць;

часткі трэцюю — восьмую лічыць адпаведна часткамі другой — сёмай;

у частцы другой:

пасля абзаца трэцяга дапоўніць частку абзацам наступнага зместу:

«няяўкі беспрацоўнага без уважлівых прычын на перамовы з наймальнікам па
пытанні аб уладкаванні на работу на працягу двух працоўных дзён з дня
выдачы яму органамі па работу, занятасці і сацыяльнай абароне
накіравання на працу  
— з даты выдачы такога накіравання;»;

абзац чацвёрты лічыць абзацам пятым;

абзац трэці часткі чацвёртай выкласці ў наступнай рэдакцыі:

«праходжання беспрацоўным атэстацыі пры асваенні зместу адукацыйных
праграм у вячэрняй або завочнай формах атрымання адукацыі ва
ўстанове адукацыі, арганізацыі, якая рэалізуе адукацыйныя
праграмы пасляўніверсітэцкай адукацыі, іншай арганізацыі, якой у
адпаведнасці з заканадаўствам дадзена права ажыццяўляць адукацыйную
дзейнасць;»;

у частцы пятай слова «пятай» замяніць словам «чацвёртай»;

у частцы шостай:

у абзацы першым лічбы «25» замяніць лічбамі «50»;

абзац другі выключыць;

абзацы трэці і чацвёрты лічыць адпаведна абзацамі другім і трэцім;

у абзацы другім слова «вучобу» замяніць словам «навучанне».

21\. У артыкуле 26 словы «і павышэння кваліфікацыі» замяніць словамі «,
павышэння кваліфікацыі і асваення зместу адукацыйнай праграмы
навучальных курсаў».

**Артыкул 2.** Савету Міністраў Рэспублікі Беларусь у трохмесячны
тэрмін:

забяспечыць прывядзенне нарматыўных прававых актаў у адпаведнасць з
гэтым Законам;

прыняць іншыя захады па рэалізацыі палажэнняў гэтага Закона.

**Артыкул 3.** Гэты Закон уступае ў сілу ў наступным парадку:

пункты 1 — 12, абзацы першы — шосты пункта 13 і пункты 14 — 21 артыкула
1 — праз тры месяцы пасля афіцыйнага апублікавання гэтага Закона;

абзацы сёмы — адзінаццаты пункта 13 артыкула 1 — з 1 студзеня 2017 года;

іншыя палажэнні — пасля афіцыйнага апублікавання гэтага Закона.

**Прэзідэнт Рэспублікі Беларусь А. Лукашэнка**

*18 ліпеня 2016 года, г. Мінск*

*№ 409-З*

</div>

</div>

</div>
