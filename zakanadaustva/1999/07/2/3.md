---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
2 ліпеня 1999 г. № Р-85/99
</div>
<div data-align="left" style="width: 400px; margin-top: 20px; margin-bottom: 20px;">
Aб некаторых пытаннях прадстаўніцтва ў судзе па грамадзянскіх справах
</div>
<div data-align="justify">
Канстытуцыйны Суд Рэспублікі Беларусь у складзе старшынствуючага — Старшыні Канстытуцыйнага Суда Васілевіча Р.А., намесніка Старшыні Суда Марыскіна А.У., суддзяў Бойка Т.С., Кенік К.I., Падгрушы В.В., Саркісавай Э.А., Філіпчык Р.I., Шабайлава В.I., Шукліна В.З., Шышко Г.Б., разгледзеўшы на падставе артыкула 40 Канстытуцыі Рэспублікі Беларусь зварот Міністэрства юстыцыі Рэспублікі Беларусь аб некаторых пытаннях прадстаўніцтва ў судзе паграмадзянскіх справах, устанавіў наступнае.
</div>
<div data-align="justify">
 
</div>
<div data-align="justify">
У адпаведнасці з артыкулам 62 Канстытуцыі кожны мае права на юрыдычную дапамогу для ажыццяўлення і абароны правоў і свабод, у тым ліку права карыстацца ў любы момант дапамогай адвакатаў і іншых сваіх прадстаўнікоў у судзе, іншых дзяржаўных органах. Процідзеянне аказанню прававой дапамогі ў Рэспубліцы Беларусь забараняецца. Указаная канстытуцыйная норма прадугледжвае, у прыватнасці, права кожнага грамадзяніна карыстацца ў любы момант юрыдычнай дапамогай не толькі адвакатаў, але і іншых сваіх прадстаўнікоў у судзе, іншых дзяржаўных органах, органах мясцовага кіравання, на прадпрыемствах, ва ўстановах, у арганізацыях, грамадскіх аб'яднаннях і ў адносінах са службовымі асобамі і грамадзянамі. У выпадках, прадугледжаных законам, юрыдычная дапамога аказваецца за кошт дзяржаўных сродкаў.
</div>
<div data-align="justify">
 
</div>
<div data-align="justify">
Дзеючае грамадзянскае працэсуальнае заканадаўства (артыкулы 70—79 Грамадзянскага працэсуальнага кодэкса — у далейшым ГПК) прадугледжвае, што грамадзяне маюць права весці свае справы ў судзе асабіста або праз прадстаўнікоў. Пры гэтым закон дапускае два спосабы афармлення прадстаўніцтва ў судзе: прадстаўленнем належна аформленай даверанасці або вуснай заявай, зробленай у судзе, якая заносіцца ў пратакол судовага пасяджэння.
</div>
<div data-align="justify">
 
</div>
<div data-align="justify">
У адпаведнасці з артыкулам 72 ГПК прадстаўніком у судзе можа быць любая дзеяздольная асоба, якая мае належным чынам аформленае паўнамоцтва на вядзенне спраў у судзе, за выключэннем асоб, пералічаных у артыкуле 73 ГПК.
</div>
<div data-align="justify">
 
</div>
<div data-align="justify">
Прадстаўнікамі ў судзе, у прыватнасці, могуць быць:
</div>
<div data-align="justify">
 
</div>
<div data-align="justify">
1) адвакаты;
</div>
<div data-align="justify">
 
</div>
<div data-align="justify">
2) работнікі юрыдычных асоб — па справах гэтых асоб;
</div>
<div data-align="justify">
 
</div>
<div data-align="justify">
3) упаўнаважаныя грамадскіх аб'яднанняў, якім законам або статутам дадзена права прадстаўляць і абараняць законныя інтарэсы сваіх членаў у судзе;
</div>
<div data-align="justify">
 
</div>
<div data-align="justify">
4) упаўнаважаныя арганізацый, якім заканадаўствам прадастаўлена права прадстаўляць і абараняць у судзе правы і законныя інтарэсы іншых асоб;
</div>
<div data-align="justify">
 
</div>
<div data-align="justify">
5) бацькі, усынавіцелі, апекуны і папячыцелі — па справах падапечных;
</div>
<div data-align="justify">
 
</div>
<div data-align="justify">
6) упаўнаважаныя ўстаноў і арганізацый, на якія законам ускладзена выкананне абавязкаў апекуноў і папячыцеляў;
</div>
<div data-align="justify">
 
</div>
<div data-align="justify">
7) прадстаўнікі, назначаныя судом;
</div>
<div data-align="justify">
 
</div>
<div data-align="justify">
8) адзін з працэсуальных саўдзельнікаў — па даручэнню гэтых саўдзельнікаў.
</div>
<div data-align="justify">
 
</div>
<div data-align="justify">
У артыкуле 73 ГПК прадугледжана, што прадстаўнікамі ў судзе не могуць быць:
</div>
<div data-align="justify">
 
</div>
<div data-align="justify">
1) асобы, якія не дасягнулі паўналецця, акрамя непаўналетніх бацькоў — па справах сваіх дзяцей;
</div>
<div data-align="justify">
 
</div>
<div data-align="justify">
2) асобы, прызнаныя ва ўстаноўленым законам парадку недзеяздольнымі або абмежавана дзеяздольнымі;
</div>
<div data-align="justify">
 
</div>
<div data-align="justify">
3) суддзі, следчыя і пракуроры, акрамя тых выпадкаў, калі яны ўдзельнічаюць у справе ў якасці законных прадстаўнікоў недзеяздольных асоб, або прадстаўнікоў суда, пракуратуры, або іншага органа расследавання.
</div>
<div data-align="justify">
 
</div>
<div data-align="justify">
Згодна з артыкулам 75 ГПК прадстаўнікі па даверанасці дапускаюцца судом да ўдзелу ў справе толькі пры наяўнасці належна аформленай даверанасці. Даверанасць можа быць выдадзена на ўчыненне асобных працэсуальных дзеянняў, вядзенне канкрэтнай грамадзянскай справы, некалькіх спраў або на прадстаўленне інтарэсаў даверніка ў судзе па любой справе на працягу пэўнага тэрміну.
</div>
<div data-align="justify">
 
</div>
<div data-align="justify">
У адпаведнасці з Законам "Аб адвакатуры" адвакатура<span> заклікана ажыццяўляць прафесійную праваабаронную дзейнасць. Галоўная задача адвакатуры — аказанне кваліфікаванай юрыдычнай дапамогі фізічным і юрыдычным асобам пры ажыццяўленні абароны іх правоў, свабод і законных інтарэсаў. Адвакаты могуць займацца адвакацкай дзейнасцю толькі пасля атрымання ва ўстаноўленым парадку ліцэнзіі. Акрамя таго, юрыдычныя паслугі грамадзянам могуць аказваць як юрыдычныя, так і фізічныя асобы, якім выдадзены ліцэнзіі ў адпаведнасці з дзеючым заканадаўствам. Указаныя асобы могуць выступаць прадстаўнікамі ў гаспадарчым судзе.</span>
</div>
<div data-align="justify">
 
</div>
<div data-align="justify">
Такім чынам, дзеючым заканадаўствам не выключаецца права выступаць у якасці прадстаўнікоў: адвакатам; асобам, якія маюць ліцэнзіі на аказанне юрыдычных паслуг; любым іншым грамадзянам, аформіўшым сваё прадстаўніцтва належным чынам.
</div>
<div data-align="justify">
 
</div>
<div data-align="justify">
Са звароту Міністэрства юстыцыі ў Канстытуцыйны Суд бачна, што на практыцы маюць месца выпадкі, калі асобы, не маючы ліцэнзій на права займання адвакацкай дзейнасцю і аказанне юрыдычных паслуг, сістэматычна аказваюць юрыдычныя паслугі ў якасці прадстаўнікоў на платных пачатках.
</div>
<div data-align="justify">
 
</div>
<div data-align="justify">
Па меркаванню Канстытуцыйнага Суда, такая сітуацыя магла скласціся з прычыны неадназначнага падыходу ў працэсуальным заканадаўстве (крымінальным, грамадзянскім, гаспадарчым) да пытання аб аказанні розных відаў юрыдычных паслуг. З аднага боку, дзяржава, гарантуючы кваліфікаваную юрыдычную дапамогу для ажыццяўлення і абароны правоў і свабод грамадзян, уводзіць абавязковае ліцэнзаванне адвакацкай дзейнасці і дзейнасці юрыдычных і фізічных асоб на аказанне пэўных юрыдычных паслуг, з другога боку — дапускае судовае прадстаўніцтва любой асобы без ліцэнзіі. Дапускаючы прадстаўніцтва ў судзе любой асобы па грамадзянскай справе, заканадавец не вызначыў, ці можа такое прадстаўніцтва насіць сістэматычны характар і быць крыніцай даходу асобы, якая без ліцэнзіі на права займання адвакацкай дзейнасцю або на права аказання юрыдычных паслуг займаецца прадстаўніцтвам у судзе.
</div>
<div data-align="justify">
 
</div>
<div data-align="justify">
Аналіз норм грамадзянскага працэсуальнага заканадаўства (артыкул 75 ГПК і інш.) сведчыць аб тым, што ў іх не вызначана, як часта асоба, якая не мае ліцэнзіі, можа выступаць прадстаўніком у судзе, а таксама не ўстаноўлены ўмовы ажыццяўлення такого прадстаўніцтва. У гэтай сувязі, з мэтай забеспячэння аднастайнага падыходу да рэалізацыі норм артыкула 62 Канстытуцыі, Канстытуцыйны Суд лічыць, што ў дадзеным канкрэтным выпадку ўсведамленне пазіцыі заканадаўца па дадзенаму пытанню магчыма шляхам афіцыйнага тлумачэння адпаведных норм заканадаўства.
</div>
<div data-align="justify">
 
</div>
<div data-align="justify">
На падставе выкладзенага і кіруючыся артыкулам 40 Канстытуцыі Рэспублікі Беларусь, артыкуламі 36 і 37 Закона Рэспублікі Беларусь "Аб Канстытуцыйным Судзе Рэспублікі Беларусь", Канстытуцыйны Суд
</div>
<div data-align="justify">
 
</div>
<div data-align="center">
ВЫРАШЫЎ:
</div>
<div data-align="center">
<strong> </strong>
</div>
<div data-align="justify">
Прапанаваць Міністэрству юстыцыі Рэспублікі Беларусь звярнуцца ва ўстаноўленым парадку з пытаннем аб афіцыйным тлумачэнні артыкула 62 Канстытуцыі і норм працэсуальнага заканадаўства Рэспублікі Беларусь, якія датычацца прадстаўніцтва ў судзе.
</div>
<div data-align="justify">
<strong> </strong>
</div>
<div>
<strong> </strong>
</div>
<div>
Старшынствуючы —
</div>
<div>
Старшыня Канстытуцыйнага Суда
</div>
<div>
Рэспублікі Беларусь<span>                                                                                                        Р.А. Васілевіч</span>
</div></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
