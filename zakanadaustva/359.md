---
layout: default
---

### ПАЛАЖЭННЕ

****

<span class="underline"></span>

аб рэспубліканскім творчым конкурсе сярод журналістаў СМI на лепшае
асвятленне тэмы мацярынства

1\. Мэта конкурсу: актывізаваць работу журналістаў па асвятленню ў СМI
пытанняў становішча жанчын у грамадстве, фарміравання ў свядомасці
людзей паважлівых адносінаў да жанчыны-маці, усведамлення яе ролі ў
сям'і, у выхаванні дзяцей і моладзі, у грамадстве ў сувязі з
падрыхтоўкай і святкаваннем у 2006 годзе Года маці.

2\. Заснавальнікамі конкурсу з'яўляюцца Міністэрства інфармацыі
Рэспублікі Беларусь і ГА «Беларускі саюз жанчын».

3\. Да ўдзелу ў конкурсе прымаюцца матэрыялы, якія апублікаваны ў
перыядычных друкаваных выданнях або прагучалі ў тэлерадыёэфіры.

4\. Падвядзенне вынікаў конкурсу праводзіцца па трох групах:

— матэрыялы, апублікаваныя ў рэспубліканскіх перыядычных выданнях;

— матэрыялы, апублікаваныя ў мясцовых перыядычных выданнях;

— тэлерадыёперадачы.

5\. Пераможцы конкурсу ўзнагароджваюцца Дыпломамі Міністэрства
інфармацыі Рэспублікі Беларусь, ГА «Беларускі саюз жанчын» і
грашовымі прэміямі: першая прэмія і Дыплом I ступені ў памеры 20
базавых велічынь; другая прэмія і Дыплом II ступені ў памеры 15
базавых велічынь; трэцяя прэмія і Дыплом III ступені ў памеры 10
базавых велічынь, а таксама трыма заахвочвальнымі прэміямі ў памеры
10 базавых велічынь.

6\. Работы на конкурс прадстаўляюцца да 25 лютага 2006 года на адрас:
220004 г. Мінск, пр. Пераможцаў, 11, Міністэрства інфармацыі Рэспублікі
Беларусь.

7\. Вынікі конкурсу падводзяцца да 1 сакавіка 2006 года. Узнагароджанне
пераможцаў праводзіцца да 8 сакавіка 2006 года.
