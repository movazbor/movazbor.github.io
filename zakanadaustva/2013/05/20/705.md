---
layout: default
---

#### Закон Рэспублікі Беларусь

**Аб унясенні змяненняў і дапаўнення ў Закон Рэспублікі Беларусь  
"Аб народным мастацтве, народных промыслах (рамёствах) у Рэспубліцы
Беларусь"**

** **

Прыняты Палатай прадстаўнікоў 17 красавіка 2013 года

*Адобраны Саветам Рэспублікі 3 мая 2013 года*

* *

**Артыкул 1.** Унесці ў Закон Рэспублікі Беларусь ад 9 ліпеня 1999 года
"Аб народным мастацтве, народных промыслах (рамёствах) у Рэспубліцы
Беларусь" (Нацыянальны рэестр прававых актаў Рэспублікі Беларусь,
1999 г., № 56, 2/62; 2009 г., № 276, 2/1603) наступныя змяненні і
дапаўненне:

1\. У абзацах чацвёртым і сёмым артыкула 1 і артыкуле 30 слова
"прадпрыемства" замяніць словам "арганізацыя" ў адпаведных
склоне і ліку.

2\. Частку першую артыкула 2 выкласці ў наступнай рэдакцыі:

"Заканадаўства Рэспублікі Беларусь аб народным мастацтве, народных
промыслах (рамёствах) грунтуецца на Канстытуцыі Рэспублікі
Беларусь і складаецца з Закона Рэспублікі Беларусь ад 4 чэрвеня
1991 года "Аб культуры ў Рэспубліцы Беларусь" (Ведамасці Вярхоўнага
Савета Беларускай ССР, 1991 г., № 20, арт. 291; Нацыянальны рэестр
прававых актаў Рэспублікі Беларусь, 2004 г., № 87, 2/1031), гэтага
Закона і іншых актаў заканадаўства Рэспублікі Беларусь.".

3\. Частку другую артыкула 3 выкласці ў наступнай рэдакцыі:

"Дзяржаўная палітыка ў галіне народнага мастацтва, народных промыслаў
(рамёстваў) забяспечваецца шляхам:

правядзення мерапрыемстваў у галіне народнага мастацтва, народных
промыслаў (рамёстваў) у рамках рэалізацыі дзяржаўных праграм
захавання і развіцця культуры;

стварэння ўмоў для адраджэння і развіцця традыцый народных промыслаў
(рамёстваў), заахвочвання культурнай дзейнасці фізічных і юрыдычных
асоб у галіне народнага мастацтва, народных промыслаў (рамёстваў);

садзейнічання развіццю матэрыяльнай базы для дзейнасці народных
майстроў, арганізацый народных промыслаў (рамёстваў) і
індывідуальных прадпрымальнікаў, якія займаюцца вытворчасцю
вырабаў народных промыслаў (рамёстваў) на аснове выкарыстання
традыцыйных мастацка-тэхнічных прыёмаў па апрацоўцы натуральных
матэрыялаў (далей — індывідуальныя прадпрымальнікі, якія займаюцца
вытворчасцю вырабаў народных промыслаў (рамёстваў));

стымулявання дабрачыннай дзейнасці ў галіне народнага мастацтва,
народных промыслаў (рамёстваў);

садзейнічання развіццю гандлю вырабамі народных промыслаў (рамёстваў),
правядзенню выставак, кірмашоў і аўкцыёнаў;

стварэння іншых гарантый у адпаведнасці з заканадаўствам Рэспублікі
Беларусь.".

4\. Артыкул 4 выкласці ў наступнай рэдакцыі:

**"Артыкул 4. Дзяржаўная падтрымка народнага мастацтва, народных
промыслаў (рамёстваў)**

Дзяржаўная падтрымка народнага мастацтва, народных промыслаў (рамёстваў)
ажыццяўляецца за кошт сродкаў рэспубліканскага і (або) мясцовых бюджэтаў
у рамках рэалізацыі дзяржаўных праграм захавання і развіцця культуры,
сродкаў спецыяльных фондаў Прэзідэнта Рэспублікі Беларусь, а таксама
шляхам фінансавання народнага мастацтва, народных промыслаў (рамёстваў)
з іншых крыніц, не забароненых заканадаўствам Рэспублікі Беларусь.".

5\. Артыкулы 5, 8, 12, 17, 25, 28 і 32 выключыць.

6\. У артыкуле 6:

частку другую дапоўніць словамі ", у тым ліку ў рамках рамесніцкай або
прадпрымальніцкай дзейнасці";

частку трэцюю выкласці ў наступнай рэдакцыі:

"Грамадзяне, якія займаюцца творчай дзейнасцю ў галіне народнага
мастацтва, народных промыслаў (рамёстваў), маюць права на
абарону сваёй дзейнасці і ахову сакрэтаў майстэрства ў
адпаведнасці з заканадаўствам Рэспублікі Беларусь аб
аўтарскім праве і сумежных правах, а таксама свабодна
распараджацца вынікамі сваёй працы.".

7\. У частцы першай артыкула 7 словы ", асацыяцыі, фонды, клубы, іншыя"
замяніць словамі "і іншыя".

8\. Другі сказ артыкула 10 выкласці ў наступнай рэдакцыі: "Пасведчанне
народнага майстра выдаецца Міністэрствам культуры Рэспублікі Беларусь
на падставе заключэння экспертнай камісіі, якая ствараецца і дзейнічае
ў парадку, што вызначаецца гэтым Міністэрствам.".

9\. Абзац дзясяты артыкула 11 выкласці ў наступнай рэдакцыі:

"перадачу свайго майстэрства па адпаведным відзе мастацкага рамяства;".

10\. У назве главы 4 словы "прадпрыемстваў народных промыслаў
(рамёстваў)" замяніць словамі "арганізацый народных промыслаў
(рамёстваў) і індывідуальных прадпрымальнікаў".

11\. У артыкуле 13:

у назве артыкула і частцы першай словы "Прадпрыемствы" і "прадпрыемствы"
замяніць адпаведна словамі "Арганізацыі" і "арганізацыі";

частку другую выключыць.

12\. Артыкул 14 выкласці ў наступнай рэдакцыі:

**"Артыкул 14. Дзяржаўная падтрымка арганізацый народных промыслаў
(рамёстваў) і індывідуальных прадпрымальнікаў, якія займаюцца
вытворчасцю вырабаў народных промыслаў (рамёстваў)**

Арганізацыі народных промыслаў (рамёстваў) і іх асноўныя вытворчыя
падраздзяленні (цэхі, участкі, брыгады), а таксама індывідуальныя
прадпрымальнікі, якія займаюцца вытворчасцю вырабаў народных промыслаў
(рамёстваў), забяспечваюцца фінансавай і іншымі відамі дзяржаўнай
падтрымкі.

Дзяржаўная падтрымка арганізацый народных промыслаў (рамёстваў) і
індывідуальных прадпрымальнікаў, якія займаюцца вытворчасцю
вырабаў народных промыслаў (рамёстваў), ажыццяўляецца для
забеспячэння магчымасцей выканання імі іх вытворчых задач.

Аднясенне прадукцыі арганізацый народных промыслаў (рамёстваў) і
індывідуальных прадпрымальнікаў, якія займаюцца вытворчасцю
вырабаў народных промыслаў (рамёстваў), да вырабаў народных
промыслаў (рамёстваў) праводзіцца ў адпаведнасці з рашэннем
экспертнай камісіі і на падставе пераліку вырабаў народных
промыслаў (рамёстваў) прызнанай мастацкай вартасці,
зацверджанага Прэзідэнтам Рэспублікі Беларусь.

Парадак стварэння і дзейнасці экспертнай камісіі па аднясенні прадукцыі
да вырабаў народных промыслаў (рамёстваў) вызначаецца Кіраўніцтвам
справамі Прэзідэнта Рэспублікі Беларусь.".

13\. У артыкуле 15:

назву артыкула і абзац першы выкласці ў наступнай рэдакцыі:

**"Артыкул 15. Асноўныя напрамкі дзяржаўнай падтрымкі арганізацый
народных промыслаў (рамёстваў) і індывідуальных прадпрымальнікаў,
якія займаюцца вытворчасцю вырабаў народных промыслаў (рамёстваў)**

Дзяржаўная падтрымка арганізацый народных промыслаў (рамёстваў) і
індывідуальных прадпрымальнікаў, якія займаюцца вытворчасцю
вырабаў народных промыслаў (рамёстваў), ажыццяўляецца шляхам:";

у абзацах другім і чацвёртым словы "прадпрыемствамі" і "прадпрыемстваў"
замяніць адпаведна словамі "арганізацыямі і індывідуальнымі
прадпрымальнікамі" і "арганізацый і індывідуальных
прадпрымальнікаў";

у абзацы трэцім словы "прадпрыемстваў народных промыслаў (рамёстваў) з
аналагічнымі прадпрыемствамі замежных краін" замяніць словамі "гэтых
арганізацый і індывідуальных прадпрымальнікаў".

14\. У артыкуле 16:

назву артыкула выкласці ў наступнай рэдакцыі:

**"Артыкул 16. Вытворча-тэхналагічная падтрымка арганізацый народных
промыслаў (рамёстваў) і індывідуальных прадпрымальнікаў, якія
займаюцца вытворчасцю вырабаў народных промыслаў (рамёстваў)";**

у частцы першай словы "прадпрыемстваў народных промыслаў (рамёстваў)"
замяніць словамі "арганізацый народных промыслаў (рамёстваў) і
індывідуальных прадпрымальнікаў, якія займаюцца вытворчасцю
вырабаў народных промыслаў (рамёстваў),";

у частцы другой словы "прадастаўляюць прадпрыемствам народных промыслаў
(рамёстваў)" замяніць словамі "ў адпаведнасці з заканадаўствам
Рэспублікі Беларусь прадастаўляюць арганізацыям народных
промыслаў (рамёстваў) і індывідуальным прадпрымальнікам, якія
займаюцца вытворчасцю вырабаў народных промыслаў (рамёстваў),".

15\. У артыкуле 18:

у назве артыкула словы "прадпрыемстваў народных промыслаў (рамёстваў)"
замяніць словамі "арганізацый народных промыслаў (рамёстваў) і
індывідуальных прадпрымальнікаў";

у тэксце артыкула:

словы "прадпрыемстваў народных промыслаў (рамёстваў)" замяніць словамі
"арганізацый народных промыслаў (рамёстваў) і індывідуальных
прадпрымальнікаў";

слова "спецыялізаванага" выключыць.

16\. Артыкул 19 выкласці ў наступнай рэдакцыі:

**"Артыкул 19. Захаванне профілю арганізацыі народных промыслаў
(рамёстваў)**

Арганізацыя народных промыслаў (рамёстваў) захоўвае свой профіль
незалежна ад змены яе ўласніка, а таксама пры правядзенні
санацыі такой арганізацыі.".

17\. У частцы першай артыкула 20:

абзацы трэці і чацвёрты выкласці ў наступнай рэдакцыі:

"знаёмства з традыцыйнымі народнымі промысламі (рамёствамі), са
спосабамі вытворчасці асобных відаў вырабаў народных промыслаў
(рамёстваў), з мастацкімі прыёмамі народных промыслаў (рамёстваў) пры
атрыманні дашкольнай, агульнай сярэдняй адукацыі, дадатковай адукацыі
дзяцей і моладзі;

атрымання прафесійна-тэхнічнай, сярэдняй спецыяльнай, вышэйшай адукацыі
і дадатковай адукацыі дарослых;";

з абзаца пятага словы ", студыях, клубах, гуртках" выключыць;

абзацы шосты і сёмы выключыць.

18\. У частцы трэцяй артыкула 21 словы "ў спецыялізаваных навучальных
установах і іншых установах" замяніць словамі "ва ўстановах вышэйшай
адукацыі і ўстановах".

19\. У артыкуле 22:

словы "прадпрыемствы народных промыслаў (рамёстваў)" замяніць словамі
"арганізацыі народных промыслаў (рамёстваў), індывідуальныя
прадпрымальнікі";

словы "адкрыцця спецыялізаваных магазінаў," выключыць.

20\. Артыкул 24 выкласці ў наступнай рэдакцыі:

**"Артыкул 24. Музеі**

У мэтах збірання, захоўвання, вывучэння і папулярызацыі вырабаў народных
промыслаў (рамёстваў) могуць стварацца музеі ў адпаведнасці з
заканадаўствам Рэспублікі Беларусь.".

21\. Артыкул 29 выкласці ў наступнай рэдакцыі:

**"Артыкул 29. Архіўныя дакументы па народным мастацтве, народных
промыслах (рамёствах)**

Архіўным дакументам па народным мастацтве, народных промыслах
(рамёствах), калі яны маюць гісторыка-культурную значнасць, у
адпаведнасці з заканадаўствам Рэспублікі Беларусь надаецца статус
гісторыка-культурнай каштоўнасці. Арганізацыі, якім належаць гэтыя
архіўныя дакументы, забяспечваюць магчымасць доступу для карыстання імі
ў навуковых і творчых мэтах.".

**Артыкул 2.** Савету Міністраў Рэспублікі Беларусь і Кіраўніцтву
справамі Прэзідэнта Рэспублікі Беларусь у трохмесячны тэрмін:

забяспечыць прывядзенне актаў заканадаўства Рэспублікі Беларусь у
адпаведнасць з гэтым Законам;

прыняць іншыя меры, неабходныя для рэалізацыі палажэнняў гэтага Закона.

**Артыкул 3.** Гэты Закон уступае ў сілу праз дзесяць дзён пасля яго
афіцыйнага апублікавання.

**Прэзідэнт Рэспублікі Беларусь**  
**А. ЛУКАШЭНКА**

*20 мая 2013 года, г. Мінск.*

*№ 25-З*
