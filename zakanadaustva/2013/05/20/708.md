---
layout: default
---

# [﻿Закон Рэспублікі Беларусь](http://old3.zviazda.by/2013/08/5620.html "Permanent Link to ﻿Закон Рэспублікі Беларусь")

<div class="entry">

**Прыняты Палатай прадстаўнікоў 17 красавіка 2013 года**

Ухвалены Саветам Рэспублікі 3 мая 2013 года

**Артыкул 1. Унесці ў Закон Рэспублікі Беларусь ад 28 снежня 2009 года
«Аб электронным дакуменце і электронным лічбавым подпісе» (Нацыянальны
рэестр прававых актаў Рэспублікі Беларусь, 2010 г., № 15, 2/1665)
наступныя змяненні і дапаўненні:**

1\. У артыкуле 7 словы «і ўстановамі Дзяржаўнай архіўнай службы
Рэспублікі Беларусь» замяніць словамі «архіўнай справы і
справаводства, дзяржаўнымі архіўнымі ўстановамі».

2\. У артыкуле 10:

абзац чацвёрты выключыць;

абзац пяты лічыць абзацам чацвёртым.

3\. У артыкуле 11:

пасля абзаца пятага дадаць артыкул абзацамі наступнага зместу:

«ажыццяўляе рэгуляванне ў сферы функцыянавання Дзяржаўнай сістэмы
кіравання адкрытымі ключамі праверкі электроннага лічбавага
подпісу Рэспублікі Беларусь (далей — Дзяржаўная сістэма кіравання
адкрытымі ключамі) у межах паўнамоцтваў, дадзеных гэтым Законам і
іншымі заканадаўчымі актамі Рэспублікі Беларусь;

ажыццяўляе рэгуляванне пытанняў, звязаных з прызнаннем сапраўднасці
электронных дакументаў, створаных у іншаземных дзяржавах;»;

абзац шосты лічыць абзацам восьмым.

4\. У артыкуле 12:

у назве артыкула словы «і ўстаноў Дзяржаўнай архіўнай службы Рэспублікі
Беларусь» замяніць словамі «архіўнай справы і справаводства, дзяржаўных
архіўных устаноў»;

у абзацы першым словы «і ўстановы Дзяржаўнай архіўнай службы Рэспублікі
Беларусь» замяніць словамі «архіўнай справы і справаводства, дзяржаўныя
архіўныя ўстановы»;

у абзацы трэцім словы «дзяржаўны нагляд» і «аб архіўнай справе і
справаводстве» замяніць адпаведна словамі «кантроль» і «ў сферы
архіўнай справы і справаводства».

5\. У частцы першай артыкула 21 словы «Ведамаснае», «аб архіўнай
справе», «ведамаснае» і «ведамасным» замяніць адпаведна словамі
«Часовае», «у сферы архіўнай справы і справаводства», «часовае» і
«часовым».

6\. У артыкуле 27:

пасля часткі другой дадаць артыкул часткай наступнага зместу:

«Распаўсюджванне адкрытых ключоў дзяржаўных органаў і іншых дзяржаўных
арганізацый ажыццяўляецца праз Дзяржаўную сістэму кіравання адкрытымі
ключамі.»;

часткі трэцюю—пятую лічыць адпаведна часткамі чацвёртай—шостай;

з часткі пятай словы «арганізацыямі, у тым ліку пастаўшчыкамі паслуг, і
індывідуальнымі прадпрымальнікамі» выключыць.

7\. У частцы другой артыкула 28 словы «чацвёртай і пятай» замяніць
словамі «пятай і шостай».

8\. Артыкул 29 выкласці ў наступнай рэдакцыі:

**«Артыкул 29. Дзяржаўная сістэма кіравання адкрытымі ключамі**

Дзяржаўная сістэма кіравання адкрытымі ключамі прызначана для
забеспячэння магчымасці атрымання ўсімі зацікаўленымі
арганізацыямі і фізічнымі асобамі інфармацыі аб адкрытых ключах
і іх уладальніках у Рэспубліцы Беларусь і ўяўляе сабой сістэму
ўзаемазвязаных і акрэдытаваных у ёй пастаўшчыкоў паслуг.

Асноўнымі функцыямі Дзяржаўнай сістэмы кіравання адкрытымі ключамі
з’яўляюцца:

рэгістрацыя ўладальнікаў асабістых ключоў;

выданне, распаўсюджванне і захоўванне сертыфікатаў адкрытых ключоў і
спісаў адазваных сертыфікатаў адкрытых ключоў;

стварэнне і суправаджэнне баз даных дзеючых і адазваных сертыфікатаў
адкрытых ключоў;

унясенне сертыфікатаў адкрытых ключоў у базу даных дзеючых сертыфікатаў
адкрытых ключоў;

забеспячэнне даступнасці баз даных дзеючых і адазваных сертыфікатаў
адкрытых ключоў;

адкліканне сертыфікатаў адкрытых ключоў;

дакладнае пацвярджэнне прыналежнасці адкрытага ключа пэўным арганізацыям
або фізічнай асобе;

захоўванне картак адкрытых ключоў.

Сертыфікаты адкрытых ключоў, выдадзеныя ў Дзяржаўнай сістэме кіравання
адкрытымі ключамі, абавязковыя да прымянення пры абарачэнні
электронных дакументаў ва ўсіх дзяржаўных інфармацыйных
сістэмах, а таксама ў іншых інфармацыйных сістэмах, якія змяшчаюць
інфармацыю, распаўсюджванне і (або) прадастаўленне якой абмежавана.

Парадак функцыянавання Дзяржаўнай сістэмы кіравання адкрытымі ключамі
вызначаецца Палажэннем аб Дзяржаўнай сістэме кіравання адкрытымі
ключамі праверкі электроннага лічбавага подпісу Рэспублікі
Беларусь, якое зацвярджаецца Аператыўна-аналітычным цэнтрам пры
Прэзідэнце Рэспублікі Беларусь.

Акрэдытацыю пастаўшчыкоў паслуг у Дзяржаўнай сістэме кіравання адкрытымі
ключамі і кантроль за выкананнем умоў акрэдытацыі ажыццяўляе
Аператыўна-аналітычны цэнтр пры Прэзідэнце Рэспублікі
Беларусь.

Умовы акрэдытацыі пастаўшчыкоў паслуг у Дзяржаўнай сістэме кіравання
адкрытымі ключамі, парадак правядзення акрэдытацыі і ажыццяўлення
кантролю за выкананнем яе ўмоў устанаўліваюцца Аператыўна-аналітычным
цэнтрам пры Прэзідэнце Рэспублікі Беларусь.

Аператыўна-аналітычны цэнтр пры Прэзідэнце Рэспублікі Беларусь
забяспечвае ўзаемадзеянне Дзяржаўнай сістэмы кіравання
адкрытымі ключамі з пастаўшчыкамі паслуг іншаземных дзяржаў.».

**Артыкул 2. Савету Міністраў Рэспублікі Беларусь,
Аператыўна-аналітычнаму цэнтру пры Прэзідэнце
Рэспублікі Беларусь, Нацыянальнаму банку Рэспублікі Беларусь у
шасцімесячны тэрмін:**

забяспечыць прывядзенне актаў заканадаўства Рэспублікі Беларусь у
адпаведнасць з гэтым Законам;

прыняць іншыя меры, неабходныя для рэалізацыі палажэнняў гэтага Закона.

**Артыкул 3. Гэты Закон уваходзіць у сілу праз шэсць месяцаў пасля яго
афіцыйнага апублікавання, за выключэннем гэтага артыкула і артыкула 2,
якія ўваходзяць у сілу з дня афіцыйнага апублікавання гэтага Закона.**

**Прэзідэнт  
Рэспублікі Беларусь  
А. Лукашэнка**

20 мая 2013 года, г. Мінск.

№ 27-З

</div>
