---
layout: default
---

#### Указ Прэзідэнта Рэспублікі Беларусь № 685

**Аб дадатковых умовах ажыццяўлення прадпрымальніцкай дзейнасці**

У мэтах стварэння дадатковых умоў для ўтварэння індывідуальнымі
прадпрымальнікамі камерцыйных арганізацый:

1\. Устанавіць, што:

1.1. фізічныя асобы, зарэгістраваныя да 1 студзеня 2008 г. у якасці
індывідуальных прадпрымальнікаў (далей — індывідуальныя
прадпрымальнікі), маюць права ствараць камерцыйныя
арганізацыі ў форме прыватнага ўнітарнага прадпрыемства ў
парадку і на ўмовах, вызначаных Палажэннем аб парадку стварэння
індывідуальным прадпрымальнікам прыватнага ўнітарнага прадпрыемства
і яго дзейнасці, зацверджаным Указам Прэзідэнта Рэспублікі Беларусь ад
28 чэрвеня 2007 г. № 302 (Нацыянальны рэестр прававых актаў Рэспублікі
Беларусь, 2007 г., № 159, 1/8700; № 250, 1/8995), і Указам Прэзідэнта
Рэспублікі Беларусь ад 15 кастрычніка 2007 г. № 496 "Аб удасканаленні
парадку стварэння індывідуальнымі прадпрыемствамі прыватных унітарных
прадпрыемстваў і іх дзейнасці" (Нацыянальны рэестр прававых актаў
Рэспублікі Беларусь, 2007 г., № 250, 1/8995) (далей — унітарнае
прадпрыемства).

Пры гэтым індывідуальны прадпрымальнік для дзяржаўнай рэгістрацыі
ўнітарнага прадпрыемства павінен звярнуцца ў рэгіструючы орган не
пазней за 1 сакавіка 2008 г.

Да звароту ў рэгіструючы орган для дзяржаўнай рэгістрацыі унітарнага
прадпрыемства, але не пазней за 15 лютага 2008 г., індывідуальны
прадпрымальнік мае права падаць у падатковы орган заяву аб вяртанні
перавышэння сум падатковых вылікаў;

1.2. на ўнітарныя прадпрыемствы пры ўчыненні імі па 31 снежня 2009 г.
адміністрацыйных правапарушэнняў накладаюцца адміністрацыйныя
спагнанні ў выглядзе штрафу ў памеры, зменшаным у два разы, або
ў межах мінімальных і максімальных памераў, зменшаных у два разы.

Палажэнні гэтага падпункта прымяняюцца да ўнітарных прадпрыемстваў пры
ўмове добраахвотнага пакрыцця або ўстаранення нанесенай шкоды або
выканання ўскладзенага на іх абавязку, за невыкананне якога
накладаецца адміністрацыйнае спагнанне, а таксама пры наяўнасці
іншых абставінаў, прызнаных змякчаючымі судом, органам, які вядзе
адміністрацыйны працэс, і адсутнасці абставінаў, абцяжваючых
адміністрацыйную адказнасць.

2\. Унесці змяненні і дапаўненне ў Палажэнне аб парадку стварэння
індывідуальнымі прадпрымальнікамі прыватнага ўнітарнага
прадпрыемства і яго дзейнасці, зацверджанае Указам Прэзідэнта
Рэспублікі Беларусь ад 28 чэрвеня 2007 г. № 302 (Нацыянальны рэестр
прававых актаў Рэспублікі Беларусь, 2007 г., № 159, 1/8700):

у пункце 1 словы "1 студзеня 2007 г." замяніць словамі "1 студзеня 2008
г.";

у частцы першай пункта 2:

у абзацы першым словы "10 лістапада 2007 г." замяніць словамі "1
сакавіка 2008 г.";

абзацы трэці, чацвёрты і сёмы выключыць;

абзацы пяты, шосты, восьмы лічыць адпаведна абзацамі трэцім — пятым;

дапоўніць пункт пасля часткі першай часткамі другой і трэцяй наступнага
зместу:

"Для дзяржаўнай рэгістрацыі ўнітарных прадпрыемстваў, месца знаходжання
якіх прадугледжваецца ў жылых памяшканнях у адпаведнасці з пунктам 5
гэтага Палажэння, дадаткова прадстаўляецца дакумент, які пацвярджае
права ўласнасці (права долевай уласнасці) на жылое памяшканне фізічнай
асобы — уласніка маёмасці ўнітарнага прадпрыемства, заяву аб згодзе
ўласніка (саўласніка) жылога памяшкання прыватнага жыллёвага фонду,
а таксама ўсіх паўналетніх членаў сям'і ўласніка (саўласніка) жылога
памяшкання, якія пражываюць у жылым памяшканні, на размяшчэнне ў
такім памяшканні гэтага ўнітарнага прадпрыемства.

Да падачы ў рэгіструючы орган для дзяржаўнай рэгістрацыі ўнітарнага
прадпрыемства дакументаў, названых у частцы першай гэтага пункта,
індывідуальны прадпрымальнік павінен узгадніць з гэтым органам яго
назву.";

часткі другую і трэцюю лічыць адпаведна часткамі чацвёртай і пятай;

у частцы першай пункта 4 словы "15 кастрычніка 2007 г." замяніць словамі
"15 лютага 2008 г.";

з часткі першай пункта 6 другі сказ выключыць;

у пункце 9 словы "рэгістрацыйны збор" замяніць словамі "дзяржаўная
пошліна";

у частцы першай пункта 11 слова "трыццаці каляндарных" замяніць словам
"пятнаццаці рабочых".

3\. Савету Міністраў Рэспублікі Беларусь, аблвыканкамам і Мінскаму
гарвыканкаму прыняць меры па рэалізацыі гэтага Указа.

4\. Гэты Указ уступае ў сілу з 1 студзеня 2008 г.

**Прэзідэнт Рэспублікі Беларусь А. ЛУКАШЭНКА.**

*29 снежня 2007 г., г. Мінск.*
