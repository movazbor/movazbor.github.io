---
layout: default
---

#### Указ Прэзідэнта Рэспублікі Беларусь № 624

**Аб зацвярджэнні Дзяржаўнай праграмы процідзеяння гандлю людзьмі,
нелегальнай міграцыі і звязаным з імі проціпраўным дзеянням на
2008—2010 гады**

У мэтах забеспячэння планавай і скаардынаванай дзейнасці дзяржаўных
органаў, іншых дзяржаўных арганізацый у сферы процідзеяння гандлю
людзьмі, нелегальнай міграцыі і звязаным з імі проціпраўным дзеянням,
у тым ліку распаўсюджванню прастытуцыі, дзіцячай парнаграфіі,
**пастанаўляю:**

1\. Зацвердзіць прыкладзеную Дзяржаўную праграму процідзеяння гандлю
людзьмі, нелегальнай міграцыі і звязаным з імі проціпраўным дзеянням
на 2008—2010 гады (далей — Дзяржаўная праграма).

2\. Міністэрству ўнутраных спраў:

каардынаваць дзейнасць дзяржаўных органаў і іншых дзяржаўных арганізацый
па выкананню мерапрыемстваў Дзяржаўнай праграмы;

ажыццяўляць кантроль за рэалізацыяй названай праграмы;

штогод да 15 лютага інфармаваць Прэзідэнта Рэспублікі Беларусь аб ходзе
выканання Дзяржаўнай праграмы за мінулы год.

3\. Фінансаванне мерапрыемстваў Дзяржаўнай праграмы ажыццяўляецца ў
межах сродкаў рэспубліканскага бюджэту, прадугледжаных на ўтрыманне
адпаведных дзяржаўных органаў і іншых дзяржаўных арганізацый, а таксама
за кошт сродкаў іншых крыніц, не забароненых заканадаўствам.

4\. Гэты Указ уступае ў сілу з дня яго афіцыйнага апублікавання.

**Прэзідэнт Рэспублікі Беларусь А. Лукашэнка.**

6 снежня 2007 г., г. Мінск.
