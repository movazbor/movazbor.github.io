---
layout: default
---

#### Указ Прэзідэнта Рэспублікі Беларусь № 705

**Аб прысуджэнні прэміі "За духоўнае адраджэнне" 2007 года**

Разгледзеўшы прадстаўленні Міністэрства культуры, савета фонду
Прэзідэнта Рэспублікі Беларусь па падтрымцы культуры і
мастацтва, узгодненыя з кіраўніцтвам Беларускай праваслаўнай
царквы, **пастанаўляю**:

1\. За актыўную падзвіжніцкую дзейнасць у гуманітарнай галіне,
накіраваную на развіццё прагрэсіўных мастацка-маральных
традыцый, што садзейнічаюць усталяванню духоўных каштоўнасцяў,
ідэй дружбы і братэрства паміж людзьмі розных нацыянальнасцяў і
веравызнанняў, прысудзіць прэмію "За духоўнае адраджэнне" 2007
года (далей — прэмія):

архіепіскапу Віцебскаму і Аршанскаму Дзімітрыю (Драздову Мікалаю
Рыгоравічу) — кіраўніку мясцовага рэлігійнага аб'яднання
"Віцебская епархія Беларускай праваслаўнай царквы";

Круцялёву Андрэю Іванавічу — протаіерэю, настаяцелю рэлігійнай абшчыны
"Прыход храма Святой Жываначальнай Троіцы в. Бараўляны Мінскага раёна
Мінскай епархіі Беларускай праваслаўнай царквы";

калектыву дзяржаўнай гісторыка-культурнай установы "Гомельскі
палацава-паркавы ансамбль".

2\. Міністэрству культуры ажыццявіць выплату прэмій са сродкаў фонду
Прэзідэнта Рэспублікі Беларусь па падтрымцы культуры і мастацтва.

3\. Вызваліць сумы прэмій, атрыманых у адпаведнасці з дадзеным Указам,
ад абкладання падаходным падаткам з фізічных асобаў.

4\. Дадзены Указ уступае ў сілу з дня яго падпісання.

**Прэзідэнт Рэспублікі Беларусь А.ЛУКАШЭНКА.**

*31 снежня 2007 г., г. Мінск.*

 

** **
