---
layout: default
---

### Закон Рэспублікі Беларусь

****

<span class="underline"></span>

**Аб унясенні змяненняў і дапаўненняў у некаторыя кодэксы Рэспублікі
Беларусь па пытаннях адміністрацыйнай адказнасці за парушэнне
заканадаўства аб занятасці насельніцтва**

*Прыняты Палатай прадстаўнікоў 4 мая 2007 года*

Адобраны Саветам Рэспублікі 28 мая 2007 года

Артыкул 1. Унесці ў Кодэкс Рэспублікі Беларусь аб адміністрацыйных
правапарушэннях ад 21 красавіка 2003 года (Нацыянальны рэестр
прававых актаў Рэспублікі Беларусь, 2003 г., № 63, 2/946) наступныя
змяненні і дапаўненні:

1\. У артыкуле 9.15:

абзац першы часткі 1 выкласці ў наступнай рэдакцыі:

«1. Невыкананне наймальнікам абавязку па стварэнню рабочых месцаў (у тым
ліку спецыялізаваных рабочых месцаў для асобаў з абмежаванай
працаздольнасцю) для працаўладкавання грамадзян, якія маюць
асобую патрэбу ў сацыяльнай абароне і не здольныя на роўных умовах
канкурыраваць на рынку працы, а таксама бацькоў, якія абавязаны
пакрываць выдаткі, затрачаныя дзяржавай на ўтрыманне дзяцей, якія
знаходзяцца на дзяржаўным забеспячэнні, у выпадках, калі
абавязковасць стварэння такіх месцаў прадугледжана
заканадаўствам, —»;

абзац першы часткі 2 выкласці ў наступнай рэдакцыі:

«2. Невыкананне наймальнікам абавязку па стварэнню рабочых месцаў для
працаўладкавання работнікаў, якія атрымалі інваліднасць у выніку
калецтва або прафесійнага захворвання альбо іншага пашкоджання
здароўя, звязаных з выкананнем імі працоўных абавязкаў у дадзенага
наймальніка, —»;

абзац першы часткі 3 пасля слоў «службы занятасці» дапоўніць словам
«насельніцтва», пасля слоў «юрыдычнай асобы» дапоўніць словамі «,
спыненнем дзейнасці індывідуальнага прадпрымальніка».

2\. У артыкуле 9.16:

абзац першы часткі 1 выкласці ў наступнай рэдакцыі:

«1. Неабгрунтаваная адмова службовай асобы наймальніка ў прыёме на
работу грамадзяніна, накіраванага органамі дзяржаўнай службы
занятасці насельніцтва ў кошт броні, —»;

абзац першы часткі 2 выкласці ў наступнай рэдакцыі:

«2. Адмова службовай асобы наймальніка ў прыёме на работу выпускніка
дзяржаўнай установы, якая забяспечвае атрыманне
прафесійна-тэхнічнай, сярэдняй спецыяльнай або
вышэйшай адукацыі, у адпаведнасці з дагаворам (заяўкай) на
навучанне, заключаным паміж указанымі ўстановай адукацыі і
наймальнікам, а таксама іншай асобы, заключэнне працоўнага
дагавора з якой з'яўляецца абавязковым, —».

Артыкул 2. Унесці ў Працэсуальна-выканаўчы кодэкс Рэспублікі Беларусь аб
адміністрацыйных правапарушэннях ад 20 снежня 2006 года (Нацыянальны
рэестр прававых актаў Рэспублікі Беларусь, 2007 г., № 14, 2/1291)
наступныя змяненні і дапаўненні:

1\. У частцы 1 артыкула 3.23 лічбы «9.16—9.18» замяніць лічбамі «9.17,
9.18».

2\. У частцы 1 артыкула 3.30:

у пункце 24 лічбы «9.16» замяніць лічбамі «9.17»;

пункт 55 пасля слова «занятасці» дапоўніць словам «насельніцтва».

Артыкул 3. Гэты Закон уступае ў сілу праз дзесяць дзён пасля яго
афіцыйнага апублікавання.

**Прэзідэнт Рэспублікі Беларусь А. ЛУКАШЭНКА.**

*12 чэрвеня 2007 года, г. Мінск.*

№ 235-З
