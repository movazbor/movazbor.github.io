---
layout: default
---

### Закон Рэспублікі Беларусь

****

<span class="underline"></span>

Аб унясенні змяненняў і дапаўненняў у некаторыя законы Рэспублікі
Беларусь па пытаннях, якія звязаны са зняццем з пасады
падазронага або абвінавачванага органам, які вядзе
крымінальны працэс

*Прыняты Палатай прадстаўнікоў 4 мая 2007 года*

Адобраны Саветам Рэспублікі 28 мая 2007 года

Артыкул 1. Унесці ў Крымінальна-працэсуальны кодэкс Рэспублікі Беларусь
ад 16 ліпеня 1999 года (Нацыянальны рэестр прававых актаў Рэспублікі
Беларусь, 2000 г., № 77—78, 2/71; 2005 г., № 175, 2/1144) наступныя
змяненні і дапаўненні:

1\. У артыкуле 131:

у частцы 1 словы «на рабоце» замяніць словамі «на пасадзе»;

частку 3 выкласці ў наступнай рэдакцыі:

«3. Часова знятыя з пасады падазроны або абвінавачваны маюць права на
штомесячную дзяржаўную дапамогу, калі яны не займаюцца іншай аплатнай
дзейнасцю. У выпадку прымянення ў адносінах да падазронага або
абвінавачванага, якія часова зняты з пасады, меры стрымання ў
выглядзе заключэння пад варту выплата штомесячнай дзяржаўнай дапамогі
прыпыняецца.»;

частку 4 дапоўніць трэцім сказам наступнага зместу: «Пастанова (прысуд)
аб адмене часовага зняцця падазронага або абвінавачванага з пасады
накіроўваецца па месцы іх работы (службы).».

2\. Частку 1 артыкула 162 дапоўніць пунктам 91наступнага зместу:

«91) сум штомесячнай дзяржаўнай дапамогі, якая выплачваецца ў выпадку,
прадугледжаным часткай 3 артыкула 131 гэтага Кодэкса;».

Артыкул 2. Частку другую артыкула 51 Закона Рэспублікі Беларусь ад 17
красавіка 1992 года «Аб пенсійным забеспячэнні» (Ведамасці Вярхоўнага
Савета Рэспублікі Беларусь, 1992 г., № 17, ст. 275; Нацыянальны рэестр
прававых актаў Рэспублікі Беларусь, 2006 г., № 114, 2/1252) дапоўніць
пунктам «м» наступнага зместу:

«м) атрымання штомесячнай дзяржаўнай дапамогі асобамі ў сувязі з часовым
зняццем іх з пасады па патрабаванню органа, які вядзе крымінальны
працэс, крымінальнае праследаванне супраць якіх спынена па
падставах, прадугледжаных пунктамі 1, 2, 8—10 часткі 1 артыкула
29 і часткай 2 артыкула 250 Крымінальна-працэсуальнага кодэкса
Рэспублікі Беларусь, або якія апраўданы судом.».

Артыкул 3. Савету Міністраў Рэспублікі Беларусь у трохмесячны тэрмін з
дня афіцыйнага апублікавання гэтага Закона:

вызначыць парадак і памер выплаты штомесячнай дзяржаўнай дапамогі ў
выпадку часовага зняцця з пасады падазронага або абвінавачванага
органам, які вядзе крымінальны працэс;

забяспечыць прывядзенне актаў заканадаўства Рэспублікі Беларусь у
адпаведнасць з гэтым Законам;

прыняць іншыя меры па рэалізацыі палажэнняў гэтага Закона.

Артыкул 4. Гэты Закон уступае ў сілу праз тры месяцы пасля яго
афіцыйнага апублікавання, за выключэннем гэтага артыкула і
артыкула 3, якія ўступаюць у сілу з дня афіцыйнага апублікавання
гэтага Закона.

Прэзідэнт Рэспублікі Беларусь А. ЛУКАШЭНКА

12 чэрвеня 2007 года, г. Мінск.

№ 234-З
