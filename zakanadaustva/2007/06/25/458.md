---
layout: default
---

#### Закон Рэспублікі Беларусь

<div data-align="center">

**Аб унясенні змяненняў і дапаўненняў у Закон Рэспублікі Беларусь**

</div>

<div data-align="center">

**"Аб аўдытарскай дзейнасці"**

</div>

<div>

 

</div>

<div data-align="right">

*Прыняты Палатай прадстаўнікоў   23 мая 2007 года*

</div>

<div data-align="right">

* *

</div>

<div data-align="right">

*Адобраны Саветам Рэспублікі  11 чэрвеня 2007 года*

</div>

<div>

* *

</div>

<div>

**Артыкул 1.** Унесці ў Закон Рэспублікі Беларусь ад 8 лістапада 1994
года "Аб аўдытарскай дзейнасці" ў рэдакцыі Закона Рэспублікі Беларусь
ад 18 снежня 2002 года (Ведамасці Вярхоўнага Савета Рэспублікі Беларусь,
1004 г., № 35, ст. 573; Нацыянальны рэестр прававых актаў Рэспублікі
Беларусь, 2003 г., № 2, 2/913; 2006 г., № 107, 2/1235) наступныя
змяненні і дапаўненні:

</div>

<div>

 

</div>

<div>

1\. Артыкулы 1—3 выкласці ў наступнай рэдакцыі:

</div>

<div>

 

</div>

<div>

**"Артыкул 1.  Паняцце аўдытарскай дзейнасці**

</div>

<div>

** **

</div>

<div>

Аўдытарская дзейнасць — прадпрымальніцкая дзейнасць па незалежнай
праверцы (аўдыту) бухгалтарскага ўліку і бухгалтарскай
(фінансавай) справаздачнасці і іншых дакументаў арганізацый,
іх адасобленых падраздзяленняў, гаспадарчых груп, банкаўскіх груп,
банкаўскіх холдынгаў, простых таварыстваў (удзельнікаў дагавора аб
сумеснай дзейнасці), індывідуальных прадпрымальнікаў (далей —
аўдыруемыя асобы), а пры неабходнасці і (або) па праверцы іх
дзейнасці, якая павінна адлюстроўвацца ў бухгалтарскай (фінансавай)
справаздачнасці, у мэтах выказвання думкі аб дакладнасці бухгалтарскай
(фінансавай) справаздачнасці і адпаведнасці ажыццёўленых фінансавых
(гаспадарчых) аперацый заканадаўству.

</div>

<div>

 

</div>

<div>

Для мэтаў гэтага Закона:

</div>

<div>

 

</div>

<div>

тэрміны "банкаўская група" і "банкаўскі холдынг" маюць значэнні, якія
вызначаны адпаведна абзацамі другім і трэцім часткі першай артыкула
35 Банкаўскага кодэкса Рэспублікі Беларусь;

</div>

<div>

 

</div>

<div>

пад дакладнасцю бухгалтарскай (фінансавай) справаздачнасці разумеецца
ступень дакладнасці даных бухгалтарскай (фінансавай) справаздачнасці,
якая дазваляе карыстальніку бухгалтарскай (фінансавай) справаздачнасці
на падставе яе даных рабіць правільныя высновы аб выніках гаспадарчай
дзейнасці, фінансавым і маёмасным становішчы аўдыруемых асобаў і
прымаць абгрунтаваныя рашэнні, якія базіруюцца на гэтых высновах;

</div>

<div>

 

</div>

<div>

пад карыстальнікамі бухгалтарскай (фінансавай) справаздачнасці
разумеюцца заснавальнікі (удзельнікі, уласнікі маёмасці)
аўдыруемай асобы, інвестары, крэдыторы, аўдыруемыя асобы, іншыя
фізічныя і юрыдычныя асобы, а таксама дзяржаўныя органы і іншыя
суб'екты права, зацікаўленыя ў інфармацыі аб аўдыруемай асобе, у
выпадках, якія прадугледжаны заканадаўствам.

</div>

<div>

 

</div>

<div>

Аўдыт не падмяняе дзяржаўнага кантролю фінансавай і гаспадарчай
дзейнасці аўдыруемых асобаў, які ажыццяўляецца ў адпаведнасці з
заканадаўствам.

</div>

<div>

 

</div>

<div>

Дзеянне гэтага Закона не распаўсюджваецца на арганізацыю і ажыццяўленне
ўнутранага кантролю фінансавай і гаспадарчай дзейнасці (унутраны
аўдыт).

</div>

<div>

 

</div>

<div>

**Артыкул 2.    Аўдыт і паслугі, звязаныя  з аўдытам**

</div>

<div>

** **

</div>

<div>

Аўдытарскія арганізацыі, аўдытары, якія ажыццяўляюць дзейнасць у якасці
індывідуальных прадпрымальнікаў (далей — аўдытары — індывідуальныя
прадпрымальнікі), праводзяць аўдыт:

</div>

<div>

 

</div>

<div>

дакладнасці бухгалтарскай (фінансавай) справаздачнасці;

</div>

<div>

 

</div>

<div>

дакладнасці кансалідаванай справаздачнасці аб дзейнасці банкаўскай
групы, банкаўскага холдынгу;

</div>

<div>

 

</div>

<div>

правільнасці адлюстравання аперацый па рахунках бухгалтарскага ўліку;

</div>

<div>

 

</div>

<div>

мэтавага выкарыстання крэдытаў і інвестыцый;

</div>

<div>

 

</div>

<div>

фінансавага стану інвестара (ініцыятара інвестыцыйнага праекта);

</div>

<div>

 

</div>

<div>

фінансавага стану эмітэнта каштоўных папер;

</div>

<div>

 

</div>

<div>

фарміравання статутнага фонду, паходжання грашовых сродкаў
заснавальнікаў (удзельнікаў) арганізацыі, якія ўносяцца ў
яе статутны фонд;

</div>

<div>

 

</div>

<div>

дакладнасці падатковай дэкларацыі (разліку);

</div>

<div>

 

</div>

<div>

складу і кошту прадпрыемства як маёмаснага комплексу;

</div>

<div>

 

</div>

<div>

кошту асноўных сродкаў, якія знаходзяцца ва ўласнасці, гаспадарчым
распараджэнні або аператыўным кіраванні аўдыруемай асобы;

</div>

<div>

 

</div>

<div>

іншых паказчыкаў фінансавай і гаспадарчай дзейнасці аўдыруемых асобаў.

</div>

<div>

 

</div>

<div>

Аўдытарскія арганізацыі, аўдытары — індывідуальныя прадпрымальнікі
могуць аказваць звязаныя з аўдытам паслугі па:

</div>

<div>

 

</div>

<div>

складанню бухгалтарскай (фінансавай) справаздачнасці;

</div>

<div>

 

</div>

<div>

ацэнцы кошту прадпрыемства як маёмаснага комплексу, а таксама іншай
маёмасці;

</div>

<div>

 

</div>

<div>

пастаноўцы, аднаўленню, вядзенню бухгалтарскага і (або) падатковага
ўліку;

</div>

<div>

 

</div>

<div>

складанню дэкларацый аб даходах і маёмасці;

</div>

<div>

 

</div>

<div>

аналізу фінансавай і гаспадарчай дзейнасці;

</div>

<div>

 

</div>

<div>

кансультаванню па пытаннях, звязаных з ажыццяўленнем фінансавых
(гаспадарчых) аперацый, фарміраваннем вынікаў гаспадарчай
дзейнасці і складаннем бухгалтарскай (фінансавай)
справаздачнасці;

</div>

<div>

 

</div>

<div>

кіраўніцкаму кансультаванню, у тым ліку звязанаму з рэструктурызацыяй
арганізацый;

</div>

<div>

 

</div>

<div>

інфармацыйнаму абслугоўванню;

</div>

<div>

 

</div>

<div>

аўтаматызацыі бухгалтарскага ўліку і ўкараненню інфармацыйных
тэхналогій;

</div>

<div>

 

</div>

<div>

ацэнцы прадпрымальніцкіх рызык;

</div>

<div>

 

</div>

<div>

распрацоўцы і аналізу інвестыцыйных праектаў, складанню бізнэс-планаў;

</div>

<div>

 

</div>

<div>

правядзенню маркетынгавых даследаванняў;

</div>

<div>

 

</div>

<div>

навучанню спецыялістаў у галінах, звязаных з аўдытарскай дзейнасцю.

</div>

<div>

 

</div>

<div>

Заканадаўчымі актамі могуць устанаўлівацца і іншыя звязаныя з аўдытам
паслугі.

</div>

<div>

 

</div>

<div>

Парадак правядзення аўдыту вызначаецца заканадаўствам, а таксама
статутамі і іншымі дакументамі аўдыруемых асобаў у выпадках,
прадугледжаных заканадаўствам.

</div>

<div>

 

</div>

<div>

Звязаныя з аўдытам паслугі аказваюцца з захаваннем патрабаванняў
заканадаўства, якія прад'яўляюцца да адпаведных паслуг.

</div>

<div>

 

</div>

<div>

Звязаныя з аўдытам паслугі могуць аказвацца незалежна ад правядзення
аўдыту.

</div>

<div>

 

</div>

<div>

**Артыкул 3. Абавязковы аўдыт**

</div>

<div>

** **

</div>

<div>

Абавязковы аўдыт — аўдыт, абавязковасць правядзення якога ўстаноўлена
гэтым Законам і іншымі заканадаўчымі актамі.

</div>

<div>

 

</div>

<div>

Юрыдычныя асобы з доляй дзяржаўнай уласнасці, у якіх у справаздачным
перыядзе ведамаснай кантрольна-рэвізійнай службай праведзены рэвізіі
фінансава-гаспадарчай дзейнасці, вызваляюцца ад правядзення абавязковага
штогадовага аўдыту. Прэзідэнтам Рэспублікі Беларусь могуць быць
устаноўлены іншыя выпадкі вызвалення аўдыруемых асобаў ад
правядзення абавязковага аўдыту.

</div>

<div>

 

</div>

<div>

Штогод праводзіцца абавязковы аўдыт дакладнасці гадавой бухгалтарскай
(фінансавай) справаздачнасці:

</div>

<div>

 

</div>

<div>

адкрытых акцыянерных таварыстваў;

</div>

<div>

 

</div>

<div>

банкаў, нябанкаўскіх крэдытна-фінансавых арганізацый;

</div>

<div>

 

</div>

<div>

біржаў;

</div>

<div>

 

</div>

<div>

камерцыйных арганізацый з замежнымі інвестыцыямі;

</div>

<div>

 

</div>

<div>

страхавых арганізацый, страхавых брокераў;

</div>

<div>

 

</div>

<div>

рэзідэнтаў Парку высокіх тэхналогій;

</div>

<div>

 

</div>

<div>

іншых арганізацый і індывідуальных прадпрымальнікаў, у якіх аб'ём
выручкі ад рэалізацыі тавараў (выканання работ, аказання паслуг)
за папярэдні справаздачны год складае больш як 600 тысяч еўра.

</div>

<div>

 

</div>

<div>

Абавязковы аўдыт дакладнасці гадавой бухгалтарскай (фінансавай)
справаздачнасці калгасаў (сельскагаспадарчых вытворчых
кааператываў) і сялянскіх (фермерскіх) гаспадарак не
праводзіцца.

</div>

<div>

 

</div>

<div>

У выпадку правядзення кантралюючымі органамі праверак (рэвізій)
фінансава-гаспадарчай дзейнасці асобаў, указаных у абзацах
другім—шостым і восьмым часткі трэцяй гэтага артыкула, гэтыя асобы
вызваляюцца ад правядзення абавязковага аўдыту дакладнасці гадавой
бухгалтарскай (фінансавай) справаздачнасці ў частцы, праверанай
дадзенымі органамі.

</div>

<div>

 

</div>

<div>

Аўдыруемыя асобы, у якіх праведзены абавязковы аўдыт дакладнасці гадавой
бухгалтарскай (фінансавай) справаздачнасці, на працягу 30 каляндарных
дзён з даты атрымання аўдытарскага заключэння аб дакладнасці гадавой
бухгалтарскай (фінансавай) справаздачнасці павінны ліквідаваць
выяўленыя аўдытарам парушэнні заканадаўства і ўнесці адпаведныя
змяненні ў бухгалтарскую (фінансавую) справаздачнасць.".

</div>

<div>

 

</div>

<div>

2\. Частку першую артыкула 5 выкласці ў наступнай рэдакцыі:

</div>

<div>

 

</div>

<div>

"Аўдытарская арганізацыя — камерцыйная арганізацыя, якая ажыццяўляе
аўдытарскую дзейнасць і аказвае звязаныя з аўдытам паслугі.".

</div>

<div>

 

</div>

<div>

3\. У артыкуле 6:

</div>

<div>

 

</div>

<div>

частку трэцюю пасля слова "судзімасць" дапоўніць словамі "за ўчыненне
злачынстваў супраць уласнасці і парадку ажыццяўлення эканамічнай
дзейнасці";

</div>

<div>

 

</div>

<div>

частку чацвёртую выкласці ў наступнай рэдакцыі:

</div>

<div>

 

</div>

<div>

"Для правядзення аўдыту бухгалтарскай (фінансавай) справаздачнасці і
(або) іншых дакументаў аўдыруемай асобы, якія змяшчаюць звесткі, што
складаюць дзяржаўныя сакрэты, неабходна атрыманне допуску да дзяржаўных
сакрэтаў у парадку, устаноўленым заканадаўствам. Калі ў бухгалтарскай
(фінансавай) справаздачнасці або іншых дакументах аўдыруемай асобы
змяшчаюцца звесткі, што складаюць дзяржаўныя сакрэты, то ў такой
асобы аўдыт не можа праводзіцца аўдытарскімі арганізацыямі,
заснавальнікамі (удзельнікамі, уласнікамі маёмасці) якіх
з'яўляюцца замежныя грамадзяне, асобы без грамадзянства або
грамадзяне Рэспублікі Беларусь, якія пастаянна пражываюць за
мяжой, і (або) замежныя і міжнародныя юрыдычныя асобы (арганізацыі,
якія не з'яўляюцца юрыдычнымі асобамі), замежныя дзяржавы і іх
адміністрацыйна-тэрытарыяльныя адзінкі ў асобе ўпаўнаважаных
органаў, калі іншае не прадугледжана заканадаўчымі актамі.".

</div>

<div>

 

</div>

<div>

4\. Абзац сёмы часткі другой артыкула 8 выкласці ў наступнай рэдакцыі:

</div>

<div>

 

</div>

<div>

"аўдытарскімі арганізацыямі і аўдытарамі, якія аказваюць аўдыруемай
асобе паслугі па аднаўленню, вядзенню бухгалтарскага і (або)
падатковага ўліку, складанню бухгалтарскай (фінансавай)
справаздачнасці, за перыяд аднаўлення, вядзення бухгалтарскага
і (або) падатковага ўліку, складання бухгалтарскай (фінансавай)
справаздачнасці.".

</div>

<div>

 

</div>

<div>

5\. У абзацы трэцім артыкула 10 словы "усе бухгалтарскія рэгістры"
замяніць словамі "рэгістры бухгалтарскага і падатковага ўліку".

</div>

<div>

 

</div>

<div>

6\. У абзацы дзевятым артыкула 11 словы "а таксама статутам" замяніць
словамі "статутам і іншымі дакументамі".

</div>

<div>

 

</div>

<div>

7\. У артыкуле 12 словы "аўдытарскай праверкі" і "выніках праверкі"
замяніць адпаведна словамі "аўдыту" і "яго выніках".

</div>

<div>

 

</div>

<div>

8\. З абзаца чацвёртага часткі другой артыкула 13 словы "і (або) умоў
дагавора аказання аўдытарскіх паслуг" выключыць.

</div>

<div>

 

</div>

<div>

9\. Абзац чацвёрты часткі першай артыкула 14 выкласці ў наступнай
рэдакцыі:

</div>

<div>

 

</div>

<div>

"ліквідаваць выяўленыя аўдытарам парушэнні заканадаўства, парадку
вядзення бухгалтарскага і (або) падатковага ўліку і (або)
складання бухгалтарскай (фінансавай) справаздачнасці і ўносіць
адпаведныя змяненні ў бухгалтарскую (фінансавую) справаздачнасць, у
тым ліку з захаваннем тэрмінаў, у выпадках, прадугледжаных
заканадаўчымі актамі;".

</div>

<div>

 

</div>

<div>

10\. У частцы другой артыкула 15 словы "Аўдытарская праверка" замяніць
словамі "Правядзенне аўдыту".

</div>

<div>

 

</div>

<div>

11\. Артыкул 16 выкласці ў наступнай рэдакцыі:

</div>

<div>

 

</div>

<div>

**"Артыкул 16. Аўдытарскае заключэнне**

</div>

<div>

** **

</div>

<div>

Аўдытарскае заключэнне — афіцыйны дакумент, які складзены па выніках
аўдыту і прызначаны для карыстальнікаў бухгалтарскай (фінансавай)
справаздачнасці.

</div>

<div>

 

</div>

<div>

Правілы складання аўдытарскага заключэння ўстанаўліваюцца Міністэрствам
фінансаў Рэспублікі Беларусь.".

</div>

<div>

 

</div>

<div>

12\. У артыкуле 18:

</div>

<div>

 

</div>

<div>

з часткі трэцяй словы ", за выключэннем змешчаных у правілах палажэнняў,
якія носяць рэкамендацыйны характар" выключыць;

</div>

<div>

 

</div>

<div>

частку пятую пасля слова "мае права" дапоўніць словамі ", а ў выпадках,
прадугледжаных заканадаўствам, абавязаны".

</div>

<div>

 

</div>

<div>

13\. У артыкуле 19:

</div>

<div>

 

</div>

<div>

у частцы трэцяй:

</div>

<div>

 

</div>

<div>

у абзацы другім словы "атрыманых ва ўстановах вышэйшай адукацыі, якія
маюць" замяніць словамі "выдадзеных установамі, якія забяспечваюць
атрыманне вышэйшай адукацыі і якія маюць";

</div>

<div>

 

</div>

<div>

дапоўніць частку абзацам чацвёртым наступнага зместу:

</div>

<div>

 

</div>

<div>

"адсутнасць нязнятай або непагашанай судзімасці за здзяйсненне
злачынстваў супраць уласнасці і парадку ажыццяўлення
эканамічнай дзейнасці.";

</div>

<div>

 

</div>

<div>

у частцы чацвёртай словы "на працягу кожнага каляндарнага" замяніць
словамі "не радзей як адзін раз у два".

</div>

<div>

 

</div>

<div>

14\. У артыкуле 20:

</div>

<div>

 

</div>

<div>

у частцы першай:

</div>

<div>

 

</div>

<div>

пасля абзаца першага дапоўніць частку абзацам наступнага зместу:

</div>

<div>

 

</div>

<div>

"аўдытар звярнуўся з заявай аб ануляванні кваліфікацыйнага атэстата;";

</div>

<div>

 

</div>

<div>

абзацы другі—пяты лічыць адпаведна абзацамі трэцім—шостым;

</div>

<div>

 

</div>

<div>

з абзаца чацвёртага слова "аднаразовае" выключыць;

</div>

<div>

 

</div>

<div>

у абзацы пятым слова "падпісання" замяніць словам "складання";

</div>

<div>

 

</div>

<div>

у частцы пятай словы "трэцім і чацвёртым" замяніць словамі "чацвёртым і
пятым".

</div>

<div>

 

</div>

<div>

15\. Артыкулы 21—23 выкласці ў наступнай рэдакцыі:

</div>

<div>

 

</div>

<div>

**"Артыкул 21.    Кантроль  за захаваннем заканадаўства аб
аўдытарскай дзейнасці**

</div>

<div>

** **

</div>

<div>

Кантроль за захаваннем аўдытарскімі арганізацыямі і аўдытарамі —
індывідуальнымі прадпрымальнікамі заканадаўства аб аўдытарскай
дзейнасці ажыццяўляецца Міністэрствам фінансаў Рэспублікі Беларусь, за
выключэннем кантролю за захаваннем заканадаўства аб аўдытарскай
дзейнасці ў банках, нябанкаўскіх крэдытна-фінансавых
арганізацыях, банкаўскіх групах, банкаўскіх холдынгах, які
ажыццяўляецца Нацыянальным банкам Рэспублікі Беларусь.

</div>

<div>

 

</div>

<div>

Кантроль за выкананнем гэтага Закона і іншых актаў заканадаўства аб
аўдытарскай дзейнасці ажыццяўляецца Камітэтам дзяржаўнага кантролю
Рэспублікі Беларусь.

</div>

<div>

 

</div>

<div>

**Артыкул 22.  Кампетэнцыя  Міністэрства фінансаў Рэспублікі  Беларусь у
галіне дзяржаўнага рэгулявання аўдытарскай дзейнасці**

</div>

<div>

** **

</div>

<div>

Міністэрства фінансаў Рэспублікі Беларусь у галіне дзяржаўнага
рэгулявання аўдытарскай дзейнасці:

</div>

<div>

 

</div>

<div>

устанаўлівае рэспубліканскія правілы аўдытарскай дзейнасці;

</div>

<div>

 

</div>

<div>

прымае нарматыўныя прававыя акты ў галіне ажыццяўлення аўдытарскай
дзейнасці (акрамя аўдытарскай дзейнасці ў банках, нябанкаўскіх
крэдытна-фінансавых арганізацыях, банкаўскіх групах, банкаўскіх
холдынгах);

</div>

<div>

 

</div>

<div>

праводзіць атэстацыю на права атрымання кваліфікацыйнага атэстата
аўдытара;

</div>

<div>

 

</div>

<div>

выдае спецыяльныя дазволы (ліцэнзіі) на ажыццяўленне аўдытарскай
дзейнасці (акрамя аўдытарскай дзейнасці ў банках, нябанкаўскіх
крэдытна-фінансавых арганізацыях);

</div>

<div>

 

</div>

<div>

ажыццяўляе ў межах сваёй кампетэнцыі тлумачэнне заканадаўства аб
аўдытарскай дзейнасці.

</div>

<div>

 

</div>

<div>

Міністэрства фінансаў Рэспублікі Беларусь прадстаўляе інтарэсы
Рэспублікі Беларусь у міжнародных арганізацыях па пытаннях
аўдытарскай дзейнасці ў парадку, устаноўленым заканадаўствам.

</div>

<div>

 

</div>

<div>

**Артыкул 23. Кампетэнцыя Нацыянальнагабанка Рэспублікі Беларусь у
галіне дзяржаўнага рэгулявання аўдытарскай дзейнасці**

</div>

<div>

** **

</div>

<div>

Нацыянальны банк Рэспублікі Беларусь у галіне дзяржаўнага рэгулявання
аўдытарскай дзейнасці:

</div>

<div>

 

</div>

<div>

прымае нарматыўныя прававыя акты ў галіне ажыццяўлення аўдытарскай
дзейнасці ў банках, нябанкаўскіх крэдытна-фінансавых арганізацыях,
банкаўскіх групах, банкаўскіх холдынгах;

</div>

<div>

 

</div>

<div>

праводзіць ацэнку адпаведнасці аўдытараў кваліфікацыйным патрабаванням,
што прад'яўляюцца да спецыялістаў, якія ажыццяўляюць аўдытарскую
дзейнасць у банках, нябанкаўскіх крэдытна-фінансавых
арганізацыях;

</div>

<div>

 

</div>

<div>

устанаўлівае парадак ліцэнзавання і выдае спецыяльныя дазволы (ліцэнзіі)
на ажыццяўленне аўдытарскай дзейнасці ў банках, нябанкаўскіх
крэдытна-фінансавых арганізацыях.".

</div>

<div>

 

</div>

<div>

**Артыкул 2.** Савету Міністраў Рэспублікі Беларусь і Нацыянальнаму
банку Рэспублікі Беларусь у шасцімесячны тэрмін з дня афіцыйнага
апублікавання гэтага Закона:

</div>

<div>

 

</div>

<div>

забяспечыць прывядзенне актаў заканадаўства ў адпаведнасць з гэтым
Законам;

</div>

<div>

 

</div>

<div>

прыняць іншыя меры, неабходныя для рэалізацыі палажэнняў гэтага Закона.

</div>

<div>

 

</div>

<div>

**Артыкул 3.** Гэты Закон уступае ў сілу праз шэсць месяцаў пасля яго
афіцыйнага апублікавання, за выключэннем гэтага артыкула і артыкула
2, якія ўступаюць у сілу з дня афіцыйнага апублікавання гэтага Закона.

</div>

<div>

 

</div>

<div data-align="right">

**Прэзідэнт Рэспублікі  
                Беларусь А. ЛУКАШЭНКА**

</div>

<div data-align="right">

** **

</div>

<div>

*25 чэрвеня 2007 года, г. Мінск.*

</div>

<div>

* *

</div>

<div>

*№ 240-З*

</div>

<div>

* *

</div>

<div>

* *

</div>

<div>

* *

</div>

<div>

 

</div>

<div>

 

</div>

<div>

 

</div>

<div>

 

</div>

<div>

 

</div>
