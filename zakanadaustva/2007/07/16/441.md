---
layout: default
---

### Закон Рэспублікі Беларусь

****

<span class="underline"></span>

**Аб унясенні змяненняў у Закон Рэспублікі Беларусь «Аб статусе
ваеннаслужачых»**

*Прыняты Палатай прадстаўнікоў 7 чэрвеня 2007 года*

Адобраны Саветам Рэспублікі 22 чэрвеня 2007 года

Артыкул 1. Пункты 2 і 3 артыкула 12 Закона Рэспублікі Беларусь ад 13
лістапада 1992 года «Аб статусе ваеннаслужачых» (Ведамасці
Вярхоўнага Савета Рэспублікі Беларусь, 1992 г., № 28, ст. 497;
1995 г., № 19, ст. 232) выкласці ў наступнай рэдакцыі:

«2. Ваеннаслужачым (за выключэннем ваеннаслужачых тэрміновай ваеннай
службы) віды водпускаў, іх працягласць і парадак прадастаўлення
ўстанаўліваюцца Прэзідэнтам Рэспублікі Беларусь.

3\. Ваеннаслужачым тэрміновай ваеннай службы за ўвесь перыяд ваеннай
службы прадастаўляецца водпуск:

якія праходзяць тэрміновую ваенную службу 18 месяцаў: салдатам і
матросам — 10 сутак, сяржантам і старшынам — 15 сутак;

якія праходзяць тэрміновую ваенную службу 12 месяцаў: салдатам і
матросам — 5 сутак, сяржантам і старшынам — 10 сутак.

Працягласць водпуску за ўвесь перыяд ваеннай службы ваеннаслужачым
тэрміновай ваеннай службы можа быць павялічана (у выглядзе
заахвочвання) на тэрмін да 10 сутак у парадку, які прадугледжаны
Дысцыплінарным статутам Узброеных Сіл Рэспублікі Беларусь.

За ўчыненне дысцыплінарных праступкаў на ваеннаслужачых тэрміновай
ваеннай службы ў парадку, які прадугледжаны Дысцыплінарным
статутам Узброеных Сіл Рэспублікі Беларусь, можа быць накладзена
дысцыплінарнае спагнанне ў выглядзе змяншэння працягласці водпуску за
ўвесь перыяд тэрміновай ваеннай службы на тэрмін:

якія праходзяць тэрміновую ваенную службу 18 месяцаў: салдатам і
матросам — да 5 сутак, сяржантам і старшынам — да 8 сутак;

якія праходзяць тэрміновую ваенную службу 12 месяцаў: салдатам і
матросам — да 2 сутак, сяржантам і старшынам — да 5 сутак.

Ваеннаслужачым, якія праходзяць тэрміновую ваенную службу 6 месяцаў,
водпуск за ўвесь перыяд ваеннай службы не прадастаўляецца.

Ваеннаслужачым тэрміновай ваеннай службы прадастаўляецца водпуск па
хваробе і па ўважлівых прычынах асабістага і сямейнага характару.

Водпуск па хваробе прадастаўляецца на падставе заключэння
ваенна-ўрачэбнай камісіі тым ваеннаслужачым тэрміновай
ваеннай службы, якія пасля заканчэння стацыянарнага лячэння і
правядзення рэабілітацыі яшчэ не могуць па стану здароўя
выконваць абавязкі ваеннай службы (службовыя абавязкі). Парадак
прадастаўлення водпуску па хваробе і яго працягласць вызначаюцца
заканадаўствам Рэспублікі Беларусь.

Водпуск па ўважлівых прычынах асабістага і сямейнага характару да 10
сутак прадастаўляецца ваеннаслужачаму тэрміновай ваеннай службы ў
выпадку:

уступлення ў шлюб;

цяжкай хваробы або смерці (гібелі) яго блізкага сваяка (маці, бацькі,
жонкі, дзяцей, родных брата або сястры, дзядулі, бабулі,
усынавіцеляў);

пажару або іншага стыхійнага бедства, якое спасцігла сям'ю або блізкіх
сваякоў ваеннаслужачага тэрміновай ваеннай службы;

у іншых выключных выпадках, калі прысутнасць ваеннаслужачага тэрміновай
ваеннай службы ў сям'і неабходная.

Абставіны, у сувязі з якімі ваеннаслужачаму тэрміновай ваеннай службы
прадастаўлены водпуск па ўважлівых прычынах асабістага і сямейнага
характару, павінны быць, як правіла, дакументальна пацверджаны.».

Артыкул 2. Дзеянне абзацаў трэцяга—шостага артыкула 1 гэтага Закона не
распаўсюджваецца на ваеннаслужачых тэрміновай ваеннай службы,
прызваных на тэрміновую ваенную службу да яго ўступлення ў
сілу.

Артыкул 3. Савету Міністраў Рэспублікі Беларусь у трохмесячны тэрмін:

забяспечыць прывядзенне актаў заканадаўства Рэспублікі Беларусь у
адпаведнасць з гэтым Законам;

прыняць іншыя меры, неабходныя для рэалізацыі палажэнняў гэтага Закона.

Артыкул 4. Гэты Закон уступае ў сілу праз дзесяць дзён пасля яго
афіцыйнага апублікавання.

**Прэзідэнт Рэспублікі Беларусь А. ЛУКАШЭНКА.**

16 ліпеня 2007 года, г. Мінск.

№ 258-З
