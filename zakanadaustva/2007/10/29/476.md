---
layout: default
---

#### Дэкрэт Прэзідэнта Рэспублікі Беларусь № 5

Аб унясенні змянення ў Дэкрэт Прэзідэнта Рэспублікі Беларусь ад 7
чэрвеня 2005 г. № 6

У адпаведнасці з часткай трэцяй артыкула 101 Канстытуцыі Рэспублікі
Беларусь пастанаўляю:

1\. Падпункт 1.13 пункта 1 Дэкрэта Прэзідэнта Рэспублікі Беларусь ад 7
чэрвеня 2005 г. № 6 "Аб упарадкаванні абарачэння і выкарыстання
імянных прыватызацыйных чэкаў "Жыллё" (Нацыянальны рэестр
прававых актаў Рэспублікі Беларусь, 2005 г., № 91, 1/6504; 2006
г., № 142, 1/7859) выкласці ў наступнай рэдакцыі:

"1.13. перарэгістраваныя ва ўстаноўленым парадку чэкі "Жыллё" не
падлягаюць:

індэксацыі, за выключэннем выпадкаў выкарыстання іх грамадзянамі і
членамі іх сем'яў, якія стаяць на ўліку тых, хто мае патрэбу ў
паляпшэнні жыллёвых умоў, для выплаты паявога ўзносу ў жыллёвым або
жыллёва-будаўнічым кааператыве, фінансавання індывідуальнага або
калектыўнага жыллёвага будаўніцтва, рэканструкцыі аднакватэрных,
блакіраваных жылых дамоў, долевага ўдзелу ў жыллёвым будаўніцтве,
набыцця жылля шляхам куплі, пагашэння запазычанасці па крэдытах
банкаў (уключаючы выплату працэнтаў за карыстанне імі) і пазыках
юрыдычных асобаў, узятых і выкарыстаных на названыя мэты;

адчужэнню, за выключэннем выпадкаў дарэння іх па натарыяльна
засведчанаму дагавору мужу (жонцы), бацькам, дзецям,
усынавіцелям, усыноўленым, родным братам і сёстрам, дзеду,
бабулі, унукам, пераходу права ўласнасці ў спадчыну або па рашэнню
суда.

Пры выкарыстанні чэкаў "Жыллё" грамадзянамі і членамі іх сем'яў на
пагашэнне запазычанасці па крэдытах банкаў (уключаючы выплату
працэнтаў за карыстанне імі) і пазыках юрыдычных асобаў, узятых і
выкарыстаных для выплаты паявога ўзносу ў жыллёвым або
жыллёва-будаўнічым кааператыве, фінансавання
індывідуальнага або калектыўнага жыллёвага будаўніцтва,
рэканструкцыі аднакватэрных, блакіраваных жылых дамоў, долевага
ўдзелу ў жыллёвым будаўніцтве, набыцця жылля шляхам куплі, пасля
завяршэння будаўніцтва, рэканструкцыі, набыцця жылых памяшканняў
шляхам куплі патрэбнасць у паляпшэнні жыллёвых умоў вызначаецца на
дату прадастаўлення такіх крэдытаў (пазык).

Грамадзяне пры выкарыстанні чэкаў "Жыллё" згодна з абзацам другім часткі
першай гэтага падпункта маюць права на індэксацыю чэкаў:

налічаных ім ва ўстаноўленым парадку (уключаючы жыллёвыя квоты асобаў,
названых у абзацы трэцім часткі першай гэтага падпункта, аб'яднаныя на
імя гэтых грамадзян);

атрыманых у выніку дарэння ад асобаў, названых у абзацы трэцім часткі
першай гэтага падпункта, налічаных дарыльшчыку ва ўстаноўленым
парадку (уключаючы жыллёвыя квоты гэтых асобаў, аб'яднаныя на імя
дарыльшчыка) або атрыманых дарыльшчыкам па дагаворах дарэння, у спадчыну
або па рашэнню суда пры ўмове, што грамадзяне, якім з самага пачатку
гэтыя чэкі былі налічаны ва ўстаноўленым парадку (уключаючы жыллёвыя
квоты, аб'яднаныя на імя гэтых грамадзян), у адносінах да адоранага
ўваходзяць у лік асобаў, названых у абзацы трэцім часткі першай
гэтага падпункта;

атрыманых у спадчыну або па рашэнню суда.

Праіндэксаваныя чэкі "Жыллё" могуць быць выкарыстаны для пагашэння кошту
будаўніцтва, рэканструкцыі або набыцця толькі аднаго жылога памяшкання.

Чэкі "Жыллё", што падлягаюць выкарыстанню ў адпаведнасці з часткай
першай гэтага падпункта, індэксуюцца ў парадку, які вызначаецца
Саветам Міністраў Рэспублікі Беларусь;".

2\. Савету Міністраў Рэспублікі Беларусь у двухмесячны тэрмін:

забяспечыць прывядзенне актаў заканадаўства ў адпаведнасць з гэтым
Дэкрэтам;

прыняць іншыя меры па рэалізацыі гэтага Дэкрэта.

3\. Аблвыканкамам і Мінскаму гарвыканкаму ўстанавіць парадак і ўмовы
пералічэння грашовых сродкаў ад індэксацыі чэкаў "Жыллё".

4\. Гэты Дэкрэт уступае ў сілу праз дзесяць дзён пасля яго афіцыйнага
апублікавання, з'яўляецца часовым і згодна з часткай трэцяй артыкула
101 Канстытуцыі Рэспублікі Беларусь прадстаўляецца на разгляд
Нацыянальнага сходу Рэспублікі Беларусь.

**Прэзідэнт Рэспублікі Беларусь  
А. Лукашэнка.**

\<І\>29 кастрычніка 2007 г., г. Мінск.
