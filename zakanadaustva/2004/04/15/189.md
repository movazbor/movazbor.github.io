---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
15 красавіка 2004 г. № Р-172/2004
</div>
<div data-align="left" style="width: 400px; margin-top: 20px; margin-bottom: 20px;">
Аб канстытуцыйнасці Палажэння аб парадку прыёму грамадзян у Мінскім гарадскім выканаўчым камітэце, зацверджанага рашэннем Мінскага гарадскога выканаўчага камітэта ад 1 кастрычніка 2002 г. № 1430
</div>
<div data-align="justify">
Канстытуцыйны Суд Рэспублікі Беларусь у складзе старшынствуючага — Старшыні Канстытуцыйнага Суда Васілевіча Р.А., намесніка Старшыні Марыскіна А.У., суддзяў Бойка Т.С., Падгрушы В.В., Саркісавай Э.А., Філіпчык Р.I., Цікавенкі А.Г., Шукліна В.З., Шышко Г.Б. на падставе часткі першай артыкула 116 і часткі чацвёртай артыкула 122 Канстытуцыі Рэспублікі Беларусь разгледзеў зварот грамадзяніна Шырко А.М. па пытанню канстытуцыйнасці Палажэння аб парадку прыёму грамадзян у Мінскім гарадскім выканаўчым камітэце, зацверджанага рашэннем Мінскага гарадскога выканаўчага камітэта ад 1 кастрычніка 2002 г. № 1430.
</div>
<div data-align="justify">
 
</div>
<div data-align="justify">
У звароце ўказана, што пункт 7 дадзенага Палажэння змяшчае нормы, якія абмяжоўваюць права грамадзян на непасрэдны зварот да старшыні Мінгарвыканкома па пытаннях, што адносяцца да яго кампетэнцыі.
</div>
<div data-align="justify">
 
</div>
<div data-align="justify">
Прааналізаваўшы адпаведныя палажэнні Канстытуцыі Рэспублікі Беларусь, законаў Рэспублікі Беларусь “Аб зваротах грамадзян”, “Аб мясцовым кіраванні і самакіраванні ў Рэспубліцы Беларусь” і іншых нарматыўных прававых актаў, Канстытуцыйны Суд устанавіў наступнае.
</div>
<div data-align="justify">
 
</div>
<div data-align="justify">
У артыкуле 40 Канстытуцыі замацавана права кожнага накіроўваць асабістыя або калектыўныя звароты ў дзяржаўныя органы. Дзяржаўныя органы, а таксама службовыя асобы абавязаны разгледзець зварот і даць адказ па сутнасці ў вызначаны законам тэрмін. Адмова ад разгляду пададзенай заявы павінна быць пісьмова матываванай.
</div>
<div data-align="justify">
 
</div>
<div data-align="justify">
Парадак рэалізацыі канстытуцыйнага права грамадзян на зварот у дзяржаўныя органы, іншыя арганізацыі вызначаны ў Законе Рэспублікі Беларусь ад 6 чэрвеня 1996 г. “Аб зваротах грамадзян” (далей – Закон). Законам устаноўлены парадак звароту грамадзян з прапановамі, заявамі і скаргамі да службовых асоб дзяржаўных органаў, органаў грамадскіх аб’яднанняў, устаноў, арганізацый і прадпрыемстваў незалежна ад форм уласнасці, а таксама парадак разгляду прапаноў, заяў і скарг.
</div>
<div data-align="justify">
 
</div>
<div data-align="justify">
Законам прадугледжаны, у прыватнасці, абавязак кіраўнікоў органаў, устаноў, арганізацый і прадпрыемстваў ажыццяўляць асабісты прыём грамадзян. Згодна з часткамі першай і трэцяй артыкула 5 Закона кіраўнікі органаў, устаноў, арганізацый і прадпрыемстваў абавязаны праводзіць асабісты прыём грамадзян і не маюць права адмовіць грамадзяніну ў асабістым прыёме пры яго звароце ва ўстаноўленым парадку непасрэдна да іх з пытаннямі, якія адносяцца да іх кампетэнцыі.
</div>
<div data-align="justify">
 
</div>
<div data-align="justify">
Распараджэннем Прэзідэнта Рэспублікі Беларусь ад 29 красавіка 1997 г. № 128 рп “Аб мерах па паляпшэнню работы са зваротамі грамадзян” на кіраўнікоў дзяржаўных органаў, а таксама кіраўнікоў устаноў, арганізацый і прадпрыемстваў незалежна ад форм уласнасці ўскладзены абавязак па забеспячэнню выканання Закона “Аб зваротах грамадзян”.
</div>
<div data-align="justify">
 
</div>
<div data-align="justify">
Згодна з пунктам 14 часткі дзесятай артыкула 9 Закона “Аб мясцовым кіраванні і самакіраванні ў Рэспубліцы Беларусь” выканаўчы камітэт прымае рашэнні, накіраваныя на абарону правоў і задавальненне законных інтарэсаў грамадзян, арганізуе прыём насельніцтва кіраўнікамі выканаўчага камітэта.
</div>
<div data-align="justify">
 
</div>
<div data-align="justify">
Парадак арганізацыі прыёму грамадзян старшынёй Мінгарвыканкома, першым намеснікам старшыні, намеснікамі старшыні, кіраўніком спраў у межах іх кампетэнцыі ў адпаведнасці з размеркаваннем абавязкаў устаноўлены Палажэннем аб парадку прыёму грамадзян у Мінскім гарадскім выканаўчым камітэце, зацверджаным рашэннем Мінскага гарадскога выканаўчага камітэта ад 1 кастрычніка 2002 г. № 1430 (Нацыянальны рэестр прававых актаў, 2002 г., № 116, 9/2176).
</div>
<div data-align="justify">
 
</div>
<div data-align="justify">
Канстытуцыйны Суд адзначае, што рашэнне Мінскага гарадскога выканаўчага камітэта ад 1 кастрычніка 2002 г. № 1430 прынята на падставе законаў Рэспублікі Беларусь “Аб зваротах грамадзян” і “Аб мясцовым кіраванні і самакіраванні ў Рэспубліцы Беларусь”.
</div>
<div data-align="justify">
 
</div>
<div data-align="justify">
У пункце 7 Палажэння ўстаноўлена, што грамадзяне запісваюцца на прыём да старшыні гарвыканкома на падставе пісьмовай заявы па пытаннях, якія адносяцца да яго кампетэнцыі, калі іх патрабаванні законныя і не вырашаны адпаведнымі службовымі асобамі. Заявы аб асабістым прыёме, што паступаюць на імя старшыні Мінгарвыканкома, накіроўваюцца першаму намесніку старшыні, намеснікам старшыні, кіраўніку спраў згодна з размеркаваннем абавязкаў, зацверджаных ва ўстаноўленым парадку, для даклада старшыні пры неабходнасці.
</div>
<div data-align="justify">
 
</div>
<div data-align="justify">
Як вынікае з адказу Мінгарвыканкома на запыт Канстытуцыйнага Суда, “для вырашэння пытання запісу на прыём да старшыні гарвыканкома грамадзяніну прапаноўваецца выкласці сваё пытанне ў пісьмовым выглядзе з указаннем новых доказаў і фактаў, г.зн. абгрунтаваць законнасць свайго звароту”.
</div>
<div data-align="justify">
 
</div>
<div data-align="justify">
Па меркаванню Канстытуцыйнага Суда, ажыццяўленне папярэдняга запісу грамадзян садзейнічае больш стараннай, якаснай падрыхтоўцы да асабістага прыёму, таму што дазваляе дасканала вывучыць пастаўленае пытанне, падабраць неабходныя матэрыялы, запрасіць у выпадку неабходнасці спецыялістаў, але гэта не павінна выключаць замацаванае ў Законе права грамадзян на вусныя звароты на асабістым прыёме.
</div>
<div data-align="justify">
 
</div>
<div data-align="justify">
Канстытуцыйны Суд таксама звяртае ўвагу на тое, што ўстанаўленне ў якасці ўмовы асабістага прыёму грамадзян старшынёй Мінгарвыканкома законнасці патрабаванняў, якія змяшчаюцца ў зваротах грамадзян, не адпавядае палажэнням частак першай і трэцяй артыкула 5 Закона. Абгрунтаванне законнасці не з’яўляецца абавязкам грамадзяніна. Гэта павінны ўстанавіць органы і службовыя асобы, на якіх Законам ускладзены абавязак разгледзець зварот і даць матываваны адказ. Для вызначэння правамернасці (законнасці) зваротаў грамадзян Законам устанаўліваюцца адпаведныя тэрміны (15 дзён, 1 месяц, 2 месяцы). Гэта сведчыць аб тым, што законнасць звароту павінна ўстанаўлівацца не на стадыі папярэдняга запісу на прыём, а ў ходзе яго разгляду.
</div>
<div data-align="justify">
 
</div>
<div data-align="justify">
Абавязак дзяржаўных служачых у межах сваіх службовых паўнамоцтваў своечасова і аб’ектыўна разглядаць звароты грамадзян і вырашаць іх у парадку, устаноўленым заканадаўствам, артыкулам 21 Закона “Аб дзяржаўнай службе ў Рэспубліцы Беларусь” аднесены да ліку іх асноўных абавязкаў.
</div>
<div data-align="justify">
 
</div>
<div data-align="justify">
Гэта не выключае права грамадзяніна, які мяркуе, што яго правы ўшчэмлены, звярнуцца са скаргай у суд на неправамерныя, на яго думку, дзеянні (бяздзеянне) дзяржаўных органаў, службовых асоб у парадку, устаноўленым Грамадзянскім працэсуальным кодэксам.
</div>
<div data-align="justify">
 
</div>
<div data-align="justify">
Кіруючыся артыкулам 7, часткай першай артыкула 116, часткай чацвёртай артыкула 122 Канстытуцыі Рэспублікі Беларусь, артыкуламі 7, 36, 38, 40, 40<sup>1</sup> Закона “Аб Канстытуцыйным Судзе Рэспублікі Беларусь”, Канстытуцыйны Суд
</div>
<div data-align="justify">
 
</div>
<div data-align="center">
ВЫРАШЫЎ:
</div>
<div>
<strong> </strong>
</div>
<div data-align="justify">
1. Прызнаць Палажэнне аб парадку прыёму грамадзян у Мінскім гарадскім выканаўчым камітэце, зацверджанае рашэннем Мінскага гарадскога выканаўчага камітэта ад 1 кастрычніка 2002 г. № 1430, у частцы, якая фактычна выключае магчымасць вуснага звароту грамадзян на асабістым прыёме, а таксама ўстанаўлівае неабходнасць абгрунтавання грамадзянамі законнасці сваіх патрабаванняў, не адпавядаючым часткам першай, трэцяй і чацвёртай артыкула 5 Закона Рэспублікі Беларусь “Аб зваротах грамадзян”.
</div>
<div data-align="justify">
 
</div>
<div data-align="justify">
2. Звярнуць увагу Мінскага гарадскога выканаўчага камітэта, іншых мясцовых выканаўчых і распарадчых органаў на неабходнасць належнага забеспячэння канстытуцыйнага права грамадзян на падачу зваротаў у дзяржаўныя органы, у тым ліку права на вусныя звароты на асабістым прыёме.
</div>
<div data-align="justify">
 
</div>
<div data-align="justify">
3. Гэта рашэнне ўступае ў сілу з дня прыняцця.
</div>
<div data-align="justify">
 
</div>
<div data-align="justify">
4. Апублікаваць гэта рашэнне ў адпаведнасці з заканадаўствам.
</div>
<div data-align="justify">
 
</div>
<div>
 
</div>
<div>
Старшынствуючы –
</div>
<div>
Старшыня Канстытуцыйнага Суда
</div>
<div>
Рэспублікі Беларусь <span>                                                                                                         Р.А. Васілевіч</span>
</div></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
