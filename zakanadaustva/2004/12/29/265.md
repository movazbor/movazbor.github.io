---
layout: default
---

### Указ Прэзідэнта Рэспублікі Беларусь № 626

****

<span class="underline"></span>

Аб вызваленні даходаў, атрыманых фізічнымі асобамі ў выглядзе працэнтаў
па аблігацыях адкрытага акцыянернага таварыства «Ашчадны банк
«Беларусбанк», ад абкладання падаходным падаткам

1\. Устанавіць, што не абкладаюцца падаходным падаткам даходы, атрыманыя
фізічнымі асобамі ў выглядзе працэнтаў па аблігацыях адкрытага
акцыянернага таварыства «Ашчадны банк «Беларусбанк» (у тым
ліку пры іх пагашэнні), намінаваных у беларускіх рублях і замежнай
валюце і размешчаных гэтым таварыствам шляхам адкрытага продажу.

2\. Ускласці персанальную адказнасць за вынікі прыцягнення сродкаў
насельніцтва праз выпуск і размяшчэнне аблігацый, прадугледжаных у
пункце 1 гэтага Указа, на старшыню Праўлення адкрытага акцыянернага
таварыства «Ашчадны банк «Беларусбанк» Ермакову Н.А.

3\. Савету Міністраў Рэспублікі Беларусь:

у трохмесячны тэрмін забяспечыць прывядзенне заканадаўства ў
адпаведнасць з гэтым Указам і прыняць іншыя меры па
выкананню гэтага Указа;

сумесна з Камітэтам дзяржаўнага кантролю па выніках дзеяння гэтага Указа
ў 2005 годзе ва ўстаноўленым парадку ўнесці прапановы аб мэтазгоднасці
распаўсюджвання яго палажэнняў на падаткаабкладанне даходаў, якія
атрымліваюць фізічныя асобы ў выглядзе працэнтаў па аблігацыях
іншых банкаў Рэспублікі Беларусь.

4\. Гэты Указ уступае ў сілу з дня яго падпісання.

Прэзідэнт Рэспублікі Беларусь А.ЛУКАШЭНКА.

29 снежня 2004 г. г. Мінск.
