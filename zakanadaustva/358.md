---
layout: default
---

### ПАЛАЖЭННЕ

****

<span class="underline"></span>

аб рэспубліканскім творчым конкурсе «Жыць наперакор Чарнобылю» на лепшыя
публікацыі, фотаработы сярод журналістаў друкаваных сродкаў масавай
інфармацыі і фотакарэспандэнтаў

1\. Асноўнай мэтай конкурсу з'яўляецца павышэнне эфектыўнасці рэалізацыі
дзяржаўнай інфармацыйнай палітыкі, усямернае садзейнічанне актывізацыі
асвятлення ў сродках масавай інфармацыі чарнобыльскай тэматыкі,
палітыкі, якая праводзіцца дзяржавай у вырашэнні сацыяльных і
эканамічных праблем пацярпеўшых рэгіёнаў, ходу рэалізацыі Дзяржаўнай
праграмы Рэспублікі Беларусь па пераадоленню наступстваў катастрофы на
Чарнобыльскай АЭС на 2001—2005 гады, прыцягненне ўвагі грамадскасці да
працэсаў аднаўлення і ўстойлівага развіцця рэгіёнаў рэспублікі,
забруджаных у выніку катастрофы.

2\. Заснавальнікамі конкурсу з'яўляюцца Міністэрства інфармацыі
Рэспублікі Беларусь, Камітэт па праблемах наступстваў
катастрофы на Чарнобыльскай АЭС пры Савеце Міністраў
Рэспублікі Беларусь.

3\. На конкурс прадстаўляюцца матэрыялы і фотаработы, апублікаваныя ў
рэспубліканскіх і рэгіянальных друкаваных СМI на працягу 2005 года.

4\. Фотаработы прадстаўляюцца ў надрукаваным выглядзе памерам 30х40 см.
Унізе здымка — белае поле шырынёй 3 см, на якім павінны быць указаны
назва работы, аўтар і СМI, які ён прадстаўляе.

5\. Расходы, звязаныя з удзелам у конкурсе, аплачваюцца яго ўдзельнікам
самастойна.

6\. Пераможцам конкурсу ўстанаўліваюцца наступныя ўзнагароды:

а) за лепшыя публікацыі ў друку:

— дзве першыя прэміі — Дыпломы Міністэрства інфармацыі Рэспублікі
Беларусь I ступені і грашовыя прэміі ў памеры 500 000 (пяцьсот
тысяч) рублёў кожная;

— дзве другія прэміі — Дыпломы Міністэрства інфармацыі Рэспублікі
Беларусь II ступені і грашовыя прэміі ў памеры 400 000 (чатырыста
тысяч) рублёў кожная;

— дзве трэція прэміі — Дыпломы Міністэрства інфармацыі Рэспублікі
Беларусь III ступені і грашовыя прэміі ў памеры 300 000 (трыста
тысяч) рублёў кожная.

б) за лепшыя тэматычныя фотаработы, апублікаваныя ў друку:

— тры спецыяльныя прэміі па 200 000 (дзвесце тысяч) рублёў кожная.

7\. Фінансаванне конкурсу ажыццяўляецца на парытэтнай аснове за кошт
сродкаў Міністэрства інфармацыі Рэспублікі Беларусь і Камітэта па
праблемах наступстваў катастрофы на Чарнобыльскай АЭС пры Савеце
Міністраў Рэспублікі Беларусь па 1 500 000 (адзін мільён пяцьсот
тысяч) рублёў.

8\. Матэрыялы на конкурс прымаюцца да 10 лютага 2006 года.

9\. Вынікі конкурсу падводзяцца да 20 лютага 2006 года.

10\. Матэрыялы прадстаўляюцца ў прэс-службу Камітэта па праблемах
наступстваў катастрофы на Чарнобыльскай АЭС пры Савеце Міністраў
Рэспублікі Беларусь на адрас: 220004 г. Мінск, пр. Пераможцаў, 23, к.
1, каб. 725 або ў Беларускую асацыяцыю журналістаў-чарнобыльцаў на
адрас: 213560 г.п. Краснаполле, вул. Гагарына, 8, тэл.
8-02238-213-41, Магілёўская вобласць.
