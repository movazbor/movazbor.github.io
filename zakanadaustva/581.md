---
layout: default
---

#### Каментарый да Указа Прэзідэнта Рэспублікі Беларусь

<div data-align="center">

** "Аб унясенні змяненняў і дапаўненняў  
ва Указ Прэзідэнта Рэспублікі Беларусь ад 27 сакавіка 2008 г. № 178"**

</div>

Кіраўніком дзяржавы падпісаны Указ Прэзідэнта Рэспублікі Беларусь,
накіраваны на далейшую лібералізацыю эканамічных умоў і
інвестыцыйнага клімату ў Рэспубліцы Беларусь.

У мэтах дэбюракратызацыі знешнеэканамічнай дзейнасці спрошчаны парадак
правядзення і кантролю знешнегандлёвых аперацый.

1\. Дзейны дастаткова фармалізаваны механізм афармлення пашпарта здзелкі
заменены працэдурай рэгістрацыі здзелкі ў банку па заяўніцкім прынцыпе.
Рэгістрацыя будзе ажыццяўляцца ў дзень падачы дакумента, пры дапамозе
якога аформлены знешнегандлёвы дагавор.

2\. Выключана неабходнасць ўзгаднення праводзімых знешнегандлёвых
здзелак (у дачыненні да піваварнага ячменю і непадпражанага
соладу з ячменю), з канцэрнам "Белдзяржхарчпрам", а таксама
атрымання адбітка штампа ААТ "Беларуская ўніверсальная таварная
біржа" на знешнегандлёвых дагаворах, заключаных на біржавых таргах.

3\. Рэзідэнтам, якія ажыццяўляюць знешнегандлёвыя аперацыі, дадзена
права:

не рэгістраваць здзелкі пры папярэдняй аплаце ў поўным аб'ёме (пры
экспарце) або папярэднім паступленні тавараў у поўным аб'ёме (пры
імпарце);

праводзіць з дазволу Нацыянальнага банка разлікі па знешнегандлёвых
дагаворах, якія прадугледжваюць імпарт тавараў без іх паступлення
на мытную тэрыторыю рэспублікі;

спыняць абавязацельствы шляхам заключэння дагавора факторынгу або з
выкарыстаннем неграшовых формаў;

ажыццяўляць перамену асобаў у абавязацельстве з перарэгістрацыяй
здзелкі;

самастойна вызначаць звесткі, што ўказваюцца ў дакументах, з дапамогай
якіх аформлены знешнегандлёвыя аперацыі (за выключэннем умоў разліку,
якія ў абавязковым парадку павінны быць прадугледжаны ў такіх
дакументах).

4\. Дадаткова да вызначаных у цяперашні час выпадкаў з-пад дзеяння
валютнага кантролю выведзены знешнегандлёвыя аперацыі:

звязаныя з перадачай маёмасці ў арэнду, фінансавую арэнду (лізінг)
незалежна ад таго, з'яўляецца арандатарам або арэндадаўцам
рэзідэнт ці нерэзідэнт, а таксама ад месца знаходжання маёмасці,
якая перадаецца ў арэнду, фінансавую арэнду (лізінг);

якія праводзяцца паміж рэзідэнтамі і нерэзідэнтамі ў рамках выканання
адміністрацыйных працэдур;

па дагаворах страхавання (усіх відаў), дагаворах пазыкі і крэдытных
дагаворах;

пры правядзенні якіх фактычнымі атрымальнікамі ахоўнай інфармацыі,
выключных правоў на вынікі інтэлектуальнай дзейнасці, паслуг
выступаюць фізічныя асобы — рэзідэнты або нерэзідэнты;

якія адносяцца да банкаўскіх аперацый;

якія праводзяцца рэзідэнтамі на тэрыторыі Рэспублікі Беларусь з
прадстаўніцтвамі (філіяламі) нерэзідэнтаў, дыпламатычнымі і
іншымі афіцыйнымі прадстаўніцтвамі (філіяламі), консульскімі
ўстановамі замежных дзяржаў, што знаходзяцца ў Рэспубліцы
Беларусь, для ўласных патрэбаў з мэтай забеспячэння
функцыянавання гэтых прадстаўніцтваў (філіялаў),
консульскіх устаноў, а таксама з фізічнымі асобамі —
нерэзідэнтамі па рэалізацыі тавараў (ахоўнай інфармацыі,
выключных правоў на вынікі інтэлектуальнай дзейнасці, работ і
паслуг) для выкарыстання, не звязанага з прадпрымальніцкай
дзейнасцю.

5\. Пашыраны магчымасці правядзення рэзідэнтамі разлікаў па
знешнегандлёвых аперацыях.

Акрамя таго, да 1 мая 2009 г. Саветам Міністраў Рэспублікі Беларусь
павінен быць вызначаны новы комплексны парадак падачы рэзідэнтамі
статыстычных дэкларацый (перыядычных статыстычных дэкларацый) пры
выкананні знешнегандлёвых дагавораў, калі мытнае афармленне тавараў
не праводзіцца, з вызначэннем працэдуры і выпадкаў падачы такіх
дэкларацый.

Новыя правілы правядзення і кантролю знешнегандлёвых аперацый уступяць у
сілу з 1 красавіка 2009 г.
