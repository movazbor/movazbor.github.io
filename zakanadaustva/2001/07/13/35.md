---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
13 ліпеня 2001 г. № Р-125/2001
</div>
<div data-align="left" style="width: 400px; margin-top: 20px; margin-bottom: 20px;">
Аб парадку афармлення права ўласнасці на кватэру ў доме жыллёва-будаўнічага кааператыва
</div>
<p>Канстытуцыйны Суд Рэспублікі Беларусь у складзе старшынствуючага — Старшыні Канстытуцыйнага Суда Васілевіча Р.А., намесніка Старшыні Марыскіна А.У., суддзяў Вараб’я Г.А., Кенік К.I., Саркісавай Э.А., Філіпчык Р.I., Цікавенкі А.Г., Шукліна В.З., Шышко Г.Б., разгледзеўшы на падставе артыкула 40 і часткі першай артыкула 116 Канстытуцыі Рэспублікі Беларусь звароты адносна канстытуцыйнасці дзеючага парадку афармлення права ўласнасці на кватэру ў доме жыллёва-будаўнічага кааператыва, устанавіў наступнае.</p>
<p>У адпаведнасці з артыкулам 102 Жыллёвага кодэкса Рэспублікі Беларусь грамадзяне набываюць права ўласнасці на жылое памяшканне на падставе:</p>
<p>будаўніцтва жылога дома, часткі жылога дома, кватэры;</p>
<p>прыватызацыі займаемага жылога памяшкання дзяржаўнага жыллёвага фонду;</p>
<p>прыняцця жылога памяшкання ў спадчыну;</p>
<p>афармлення права ўласнасці на жылое памяшканне членам арганізацыі грамадзян-забудоўшчыкоў;</p>
<p>перадачы ім жылога дома, кватэры ва ўласнасць замест знесенага дома ў сувязі з адабраннем зямельнага ўчастка для дзяржаўных патрэб;</p>
<p>перадачы ім жылога памяшкання ва ўласнасць замест страчанага ў сувязі з капітальным рамонтам або рэканструкцыяй жылога дома;</p>
<p>учынення грамадзянска-прававых здзелак;</p>
<p>на іншых падставах, прадугледжаных заканадаўчымі актамі Рэспублікі Беларусь.</p>
<p>Права ўласнасці грамадзян і юрыдычных асоб недзяржаўнай формы ўласнасці на жылое памяшканне пацвярджаецца праваўстанаўліваючым дакументам (адпаведным дагаворам, рэгістрацыйным пасведчаннем, пасведчаннем аб праве на спадчыну і г.д.).</p>
<p>У пункце 4 артыкула 219 Грамадзянскага кодэкса Рэспублікі Беларусь прадугледжана, што члены жыллёвага, жыллёва-будаўнічага, дачнага, гаражнага або іншага спажывецкага кааператыва, іншыя асобы, якія маюць права на паеназапашванні і поўнасцю ўнеслі свой паявы ўзнос за кватэру, дачу, гараж, іншае памяшканне, прадастаўленае гэтым асобам кааператывам у карыстанне, набываюць права ўласнасці на ўказаную маёмасць з моманту афармлення гэтага права ва ўстаноўленым парадку.</p>
<p>У артыкуле 103 Жыллёвага кодэкса Рэспублікі Беларусь прадугледжана, што член жыллёва-будаўнічага, жыллёвага кааператыва, які поўнасцю ўнёс паявы ўзнос за кватэру, прадастаўленую яму ў карыстанне, набывае права ўласнасці на кватэру з моманту афармлення гэтага права ва ўстаноўленым заканадаўствам Рэспублікі Беларусь парадку. Члены сям’і члена жыллёва-будаўнічага, жыллёвага кааператыва, якія ўклалі пры выплаце паявога ўзносу за кватэру сваю жыллёвую квоту або грашовыя сродкі з мэтай стварэння агульнай уласнасці, маюць права патрабаваць пры афармленні яе ва ўласнасць прызнання за імі права ўласнасці на долю ў гэтай кватэры або на адпаведную грашовую кампенсацыю.</p>
<p>Аналіз праведзеных норм сведчыць аб тым, што парадак афармлення права ўласнасці на кватэру ў доме жыллёва-будаўнічага кааператыва павінен быць больш дакладна вызначаны заканадаўствам.</p>
<p>У прынятым 24 верасня 1990 г. Міністэрствам жыллёва-камунальнай гаспадаркі Рэспублікі Беларусь і Міністэрствам юстыцыі Рэспублікі Беларусь Растлумачэнні аб парадку афармлення права ўласнасці на кватэру ў доме жыллёва-будаўнічага кааператыва (у далейшым — Растлумачэнне) указана, што для афармлення права ўласнасці на кватэру член ЖБК, які поўнасцю ўнёс паявы ўнос, павінен падаць заяву праўленню жыллёва-будаўнічага кааператыва, якому належыць жылы дом. Да заявы прыкладаецца згода ўсіх паўналетніх членаў сям’і, у тым ліку і тых, якія часова адсутнічаюць, але захоўваюць права на жылую плошчу.</p>
<p>Канстытуцыйны Суд адзначае, што ўказанае Растлумачэнне давалася ў сувязі з увядзеннем у дзеянне з 1 ліпеня 1990 г. Закона СССР “Аб уласнасці ў СССР”. Нягледзячы на тое, што ў Рэспубліцы Беларусь з 1990 года істотна змянілася заканадаўства, якое рэгулюе права ўласнасці, прыняты новыя Грамадзянскі і Жыллёвы кодэксы, на практыцы пры афармленні права ўласнасці на кватэру ў доме ЖБК органы, што ажыццяўляюць рэгістрацыю права ўласнасці, кіруюцца ўказаным Растлумачэннем. Аднак існуючы падыход ускладняе афармленне права ўласнасці на кватэру ў доме ЖБК, калі не ўсе паўналетнія члены сям’і члена ЖБК, у тым ліку і тыя, што не ўдзельнічалі ў стварэнні агульнай уласнасці, даюць згоду на афармленне права ўласнасці.</p>
<p>Вывучыўшы дадзеную праблему, Канстытуцыйны Суд таксама адзначае, што, для таго каб асобы, якія ўклалі пры выплаце паявога ўзносу за кватэру сваю жыллёвую квоту або грашовыя сродкі з мэтай стварэння агульнай уласнасці, маглі рэалізаваць сваё права на афармленне права ўласнасці на долю ў гэтай кватэры або на адпаведную грашовую кампенсацыю, у заканадаўстве павінен быць вызначаны парадак афармлення права ўласнасці ў такіх выпадках.</p>
<p>У выкананне пастановы Савета Міністраў Рэспублікі Беларусь ад 3 верасня 1999 г. № 1372 “Аб парадку дзяржаўнага ўліку жыллёвага фонду” загадам Міністэрства жыллёва-камунальнай гаспадаркі Рэспублікі Беларусь, Міністэрства фінансаў Рэспублікі Беларусь, Міністэрства эканомікі Рэспублікі Беларусь і Міністэрства статыстыкі і аналізу Рэспублікі Беларусь ад 3 снежня 1999 г. № 176/119/379/262 зацверджана Інструкцыя аб парадку дзяржаўнай рэгістрацыі жыллёвага фонду ў Рэспубліцы Беларусь, у якой прадугледжаны агульныя правілы афармлення права ўласнасці на жылыя памяшканні.</p>
<p>Аднак ва ўказанай Інструкцыі не знайшлі адлюстравання пытанні афармлення права ўласнасці на кватэры ў доме ЖБК. </p>
<p>На падставе выкладзенага і кіруючыся артыкулам 40, часткай першай артыкула 116 Канстытуцыі, артыкуламі 7, 11, 36, 38, 40, 40<sup>1</sup> Закона “Аб Канстытуцыйным Судзе Рэспублікі Беларусь”, Канстытуцыйны Суд  </p>
<p>ВЫРАШЫЎ: </p>
<p>1. Прапанаваць Міністэрству жыллёва-камунальнай гаспадаркі Рэспублікі Беларусь і іншым кампетэнтным дзяржаўным органам вызначыць парадак афармлення права ўласнасці на кватэру ў доме ЖБК у адпаведнасці з гэтым рашэннем і дзеючым заканадаўствам.</p>
<p>2. Гэта рашэнне ўступае ў сілу з дня прыняцця.</p>
<p>3. Апублікаваць гэта рашэнне ў адпаведнасці з дзеючым заканадаўствам.  </p>
<div>
Старшынствуючы —
</div>
<div>
Старшыня Канстытуцыйнага Суда
</div>
<div>
Рэспублікі Беларусь <span>                                                                                                    Р.А. Васілевіч</span>
</div></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
