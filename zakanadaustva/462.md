---
layout: default
---

#### Паведамленне прэс-цэнтра Канстытуцыйнага Суда

<div data-align="center">

**Аб пенсійным забеспячэнні**

</div>

<div>

 

</div>

<div>

**Канстытуцыйным Судом 7 верасня гэтага года ў адкрытым судовым
пасяджэнні будзе разгледжана справа аб адпаведнасці Канстытуцыі
Рэспублікі Беларусь пункта "г" часткі першай артыкула 68 Закона
Рэспублікі Беларусь "Аб пенсійным забеспячэнні".**

</div>

<div>

** **

</div>

<div>

Вытворчасць па справе ўзбуджана Канстытуцыйным Судом 15 чэрвеня 2007 г.
па прапанове Палаты прадстаўнікоў Нацыянальнага сходу Рэспублікі
Беларусь.

</div>

<div>

 

</div>

<div>

Неабходна высветліць, ці валодаюць дзеці, чые бацькі былі неабгрунтавана
рэпрэсаваны па палітычных матывах у перыяд рэпрэсій 20—80-х гадоў ХХ ст.
і затым рэабілітаваны, правам на павышэнне пенсіі.

</div>

<div>

 

</div>

<div>

21 снежня 1990 г. Вярхоўным Саветам было зацверджана Палажэнне аб
парадку аднаўлення правоў грамадзян, якія пацярпелі ад рэпрэсій у
20—80-х гадах. У ім першапачаткова ішла гаворка аб грамадзянах,
незаконна рэпрэсаваных па палітычных, сацыяльных, нацыянальных,
рэлігійных і іншых матывах, і не акцэнтавалася ўвага на дзецях.

</div>

<div>

 

</div>

<div>

Пастановай Вярхоўнага Савета ад 23 снежня 1991 г. Палажэнне было
дапоўнена пунктам 16, у адпаведнасці з якім пацярпелымі ад
палітычных рэпрэсій прызнаны таксама дзеці, што знаходзіліся ў
месцах пазбаўлення волі, у ссылцы, высылцы, на спецпасяленні ў
сувязі з рэпрэсаваннем іх бацькоў.

</div>

<div>

 

</div>

<div>

Пастанова Вярхоўнага Савета ад 3 снежня 1993 г. ільготы, устаноўленыя
для ахвяраў палітычных рэпрэсій, нароўні з дзецьмі, што знаходзіліся
разам з бацькамі ў месцах пазбаўлення волі, у ссылцы, высылцы,
спецпасяленні, распаўсюдзіла і на дзяцей, якія засталіся
сіротамі ў сувязі з рэпрэсаваннем іх бацькоў.

</div>

<div>

 

</div>

<div>

Пастанова Вярхоўнага Савета ад 18 кастрычніка 1994 г. выклала пункт 16 у
новай рэдакцыі, у адпаведнасці з якой пацярпелымі ад палітычных рэпрэсій
прызнаны:

</div>

<div>

 

</div>

<div>

1\) дзеці, якія знаходзіліся разам з бацькамі ў месцах пазбаўлення волі,
у ссылцы, высылцы, на спецпасяленні;

</div>

<div>

 

</div>

<div>

2\) дзеці, якія засталіся ў непаўналетнім узросце без апекі бацькоў,
неабгрунтавана рэпрэсаваных па палітычных матывах;

</div>

<div>

 

</div>

<div>

3\) дзеці, муж (жонка) асобаў, расстраляных або памерлых у месцах
пазбаўлення волі і рэабілітаваных пасмяротна.

</div>

<div>

 

</div>

<div>

На практыцы пенсіі павышаюцца дзецям, якія знаходзіліся разам з бацькамі
ў месцах пазбаўлення волі, у ссылцы, высылцы, на спецпасяленні. Астатнія
катэгорыі дзяцей такога павышэння пенсіі не атрымалі. Наколькі гэта
правамерна — Канстытуцыйны Суд і павінен вынесці свой вердыкт.

</div>

<div>

 

</div>

<div data-align="right">

**Людміла МУРАШКА,  
начальнік аддзела зваротаў і міжнародных сувязяў.**

</div>

<div data-align="right">

** **

</div>

<div>

 

</div>

<div>

 

</div>

<div>

 

</div>
