---
layout: default
---

### Закон Рэспублікі Беларусь

****

<span class="underline"></span>

**Аб унясенні змяненняў і дапаўненняў у Закон Рэспублікі Беларусь «Аб
зброі»**

Прыняты Палатай прадстаўнікоў 26 кастрычніка 2005 года

Адобраны Саветам Рэспублікі 10 лістапада 2005 года

Артыкул 1. Унесці ў Закон Рэспублікі Беларусь ад 13 лістапада 2001 года
«Аб зброі» (Нацыянальны рэестр прававых актаў Рэспублікі Беларусь, 2001
г., № 109, 2/810) наступныя змяненні і дапаўненні:

1\. У частцы першай артыкула 1:

абзацы трэці і чацвёрты выкласці ў наступнай рэдакцыі: «агнястрэльная
зброя — зброя, якая ажыццяўляе стрэл, прызначаная або можа быць лёгка
прыстасаваная для ажыццяўлення стрэлу або паскарэння кулі ці снарада за
кошт энергіі выбуховага рэчыва;

складовыя часткі і кампаненты агнястрэльнай зброі — любыя элементы ці
запасныя дэталі, якія спецыяльна прызначаныя для агнястрэльнай зброі
і неабходныя для яе функцыянавання, у тым ліку ствол, корпус ці
ствольная каробка, затвор ці барабан, вось затвора ці казённік,
а таксама любое ўстройства, прызначанае або адаптаванае для змяншэння
гуку, які выклікаецца стрэлам;»;

у абзацы пятнаццатым словы «і боепрыпасаў і іх асноўных частак» замяніць
словамі «, яе складовых частак і кампанентаў, боепрыпасаў да яе»;

у абзацы шаснаццатым словы «боепрыпасаў і іх асноўных частак» замяніць
словамі «яе складовых частак і кампанентаў, боепрыпасаў да яе»;

дапоўніць частку абзацам дваццаць першым наступнага зместу:

«маркіроўка зброі — сукупнасць умоўных знакаў (літар, слоў, лічбаў,
геаметрычных фігур і адвольных выяў), якія нанесены вытворцам на
паверхню зброі, што дае магчымасць вызначыць краіну, дзе была
выраблена зброя, яе вытворцу, індывідуальны нумар адзінкі
зброі.».

2\. У частцы першай артыкула 16 словы «боепрыпасаў і іх складовых
частак» замяніць словамі «яе складовых частак і кампанентаў,
боепрыпасаў да яе».

3\. Артыкул 17 дапоўніць часткай трэцяй наступнага зместу:

«Кожная адзінка агнястрэльнай зброі, якая ўвозіцца на тэрыторыю
Рэспублікі Беларусь, павінна мець маркіроўку.».

4\. У частцы другой артыкула 19 словы «індывідуальны нумар, вытворчыя
клеймы і знакі» замяніць словам «маркіроўку».

Артыкул 2. Гэты Закон уступае ў сілу праз дзесяць дзён пасля яго
афіцыйнага апублікавання.

Артыкул 3. Савету Міністраў Рэспублікі Беларусь у трохмесячны тэрмін
пасля ўступлення ў сілу гэтага Закона:

прыняць меры па прывядзенню нарматыўных прававых актаў Рэспублікі
Беларусь у адпаведнасць з гэтым Законам;

прыняць іншыя меры, неабходныя для рэалізацыі гэтага Закона.

Прэзідэнт Рэспублікі Беларусь А. ЛУКАШЭНКА.

24 лістапада 2005 года, г. Мінск.

№ 65-3
