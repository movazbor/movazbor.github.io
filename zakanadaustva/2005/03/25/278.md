---
layout: default
---

### УКАЗ Прэзідэнта Рэспублікі Беларусь № 150

****

<span class="underline"></span>

Аб Дзяржаўнай праграме адраджэння і развіцця вёскі на 2005—2010 гады

У мэтах стварэння ўмоў для прыярытэтнага сацыяльна-эканамічнага развіцця
вёскі, павышэння эфектыўнасці работы аграпрамысловага комплексу
пастанаўляю:

1\. Зацвердзіць прыкладзеную Дзяржаўную праграму адраджэння і развіцця
вёскі на 2005—2010 гады (далей — Праграма).

2\. Вызначыць дзяржаўнымі заказчыкамі Праграмы Міністэрства сельскай
гаспадаркі і харчавання, Міністэрства архітэктуры і будаўніцтва,
Міністэрства жыллёва-камунальнай гаспадаркі, Міністэрства аховы
здароўя, Міністэрства культуры, Міністэрства адукацыі, Міністэрства
прамысловасці, Міністэрства сувязі і інфарматызацыі, Міністэрства спорту
і турызму, Міністэрства гандлю, Міністэрства транспарту і камунікацый,
Міністэрства працы і сацыяльнай абароны, Міністэрства энергетыкі,
Беларускі рэспубліканскі саюз спажывецкіх таварыстваў, абласныя
выканаўчыя камітэты.

Дзяржаўныя заказчыкі Праграмы ў межах сваёй кампетэнцыі:

ажыццяўляюць яе прававое і метадычнае забеспячэнне;

каардынуюць дзейнасць выканаўцаў Праграмы ў ходзе яе рэалізацыі;

падрыхтоўваюць пры неабходнасці прапановы аб аб'ёмах і крыніцах яе
фінансавання;

ажыццяўляюць кантроль за выкананнем Праграмы, мэтавым выкарыстаннем
бюджэтных сродкаў.

3\. Ускласці функцыі каардынатара Праграмы на Міністэрства сельскай
гаспадаркі і харчавання, якое:

забяспечвае ўзгодненасць дзеянняў па рэалізацыі Праграмы, мэтаваму і
эфектыўнаму выкарыстанню сродкаў, якія выдзяляюцца з
рэспубліканскага і мясцовых бюджэтаў, пазабюджэтных
крыніц;

ажыццяўляе ўзаемадзеянне з дзяржаўнымі заказчыкамі ў ходзе рэалізацыі
заданняў, прадугледжаных Праграмай;

з удзелам зацікаўленых рэспубліканскіх органаў дзяржаўнага кіравання,
абласных і Мінскага гарадскога выканаўчых камітэтаў штогод да 1
лютага ўносіць у Савет Міністраў Рэспублікі Беларусь справаздачу
аб ходзе выканання Праграмы за мінулы фінансавы год.

4\. Устанавіць аб'ёмы фінансавання Праграмы на 2005 год у суме 10118,4
мільярда рублёў за кошт:

сродкаў рэспубліканскага бюджэту — 2136,6 мільярда рублёў;

сродкаў мясцовых бюджэтаў — 1601,3 мільярда рублёў;

уласных сродкаў арганізацый — 4506,3 мільярда рублёў;

крэдытных рэсурсаў — 1473,5 мільярда рублёў;

сродкаў інавацыйных фондаў, якія фарміруюцца ў адпаведнасці з
заканадаўствам, — 236,1 мільярда рублёў;

сродкаў інвестараў — 164,6 мільярда рублёў.

5\. Устанавіць, што фінансавая і іншая дапамога па рэалізацыі Праграмы,
якая аказваецца арганізацыямі і індывідуальнымі прадпрымальнікамі,
адносіцца на сабекошт вырабленай імі прадукцыі, тавараў (выкананых
работ, аказаных паслуг) у парадку, які вызначаецца Саветам Міністраў
Рэспублікі Беларусь, і не ўлічваецца пры падаткаабкладанні
арганізацыямі, што рэалізуюць мерапрыемствы Праграмы.

6\. Ускласці адказнасць за выкананне Праграмы на кіраўнікоў
рэспубліканскіх органаў дзяржаўнага кіравання, мясцовых
выканаўчых і распарадчых органаў, а таксама арганізацый, якія
ажыццяўляюць яе рэалізацыю.

7\. Савету Міністраў Рэспублікі Беларусь:

7.1. штогод:

пачынаючы з 2005 года, зацвярджаць мерапрыемствы па выкананню Праграмы;

пачынаючы з 2006 года, прадстаўляць Прэзідэнту Рэспублікі Беларусь
справаздачу аб ходзе выканання Праграмы і прапановы аб аб'ёмах і
крыніцах яе фінансавання;

7.2. сумесна з абласнымі і Мінскім гарадскім выканаўчымі камітэтамі:

забяспечваць рэалізацыю Праграмы ва ўстаноўлены тэрмін;

пры фарміраванні адпаведных бюджэтаў на чарговы фінансавы (бюджэтны) год
прадугледжваць выдзяленне неабходных сродкаў для выканання Праграмы;

прыняць іншыя меры па рэалізацыі Праграмы і гэтага Указа.

8\. Кантроль за выкананнем гэтага Указа ўскласці на Савет Міністраў
Рэспублікі Беларусь і Камітэт дзяржаўнага кантролю.

9\. Гэты Указ уступае ў сілу з 1 студзеня 2005 г.

Прэзідэнт Рэспублікі Беларусь А. ЛУКАШЭНКА.

25 сакавіка 2005 г., г. Мінск.
