---
layout: default
---

### Закон Рэспублікі Беларусь

****

<span class="underline"></span>

Аб унясенні змяненняў і дапаўненняў у Крымінальны і
Крымінальна-працэсуальны кодэксы Рэспублікі Беларусь
па пытанню вызвалення асоб ад крымінальнай адказнасці

*Прыняты Палатай прадстаўнікоў 8 снежня 2005 года*

Адобраны Саветам Рэспублікі 21 снежня 2005 года

Артыкул 1. Унесці ў Крымінальны кодэкс Рэспублікі Беларусь ад 9 ліпеня
1999 года (Нацыянальны рэестр прававых актаў Рэспублікі Беларусь, 1999
г., № 76, 2/50; 2003 г., № 83, 2/974) наступныя змяненні і дапаўненні:

1\. Частку 2 артыкула 88 выкласці ў наступнай рэдакцыі:

«2. Вызваленне ад крымінальнай адказнасці асобы, якая ўчыніла злачынства
іншай катэгорыі, дапускаецца ў выпадках, прадугледжаных артыкулам 881, а
таксама ў выпадках, спецыяльна прадугледжаных Асобай часткай гэтага
Кодэкса.».

2\. Дапоўніць Кодэкс артыкулам 881 наступнага зместу:

«Артыкул 881. Вызваленне ад крымінальнай адказнасці ў сувязі з
добраахвотным вяртаннем прычыненага ўрону (шкоды)

1\. Асоба, якая ўчыніла злачынства, што пацягнула прычыненне ўрону
дзяржаўнай уласнасці або маёмасці юрыдычнай асобы, доля ў
статутным фондзе якога належыць дзяржаве, або істотнай шкоды
дзяржаўным або грамадскім інтарэсам і не звязанае з замахам на жыццё
або здароўе чалавека, можа быць вызвалена ад крымінальнай адказнасці ў
парадку, устаноўленым заканадаўчым актам, калі яна добраахвотна вярнула
прычынены ўрон (шкоду), а таксама выканала іншыя ўмовы вызвалення ад
крымінальнай адказнасці, прадугледжаныя заканадаўчым актам.

2\. Вызваленне ад крымінальнай адказнасці, прадугледжанае часткай 1
гэтага артыкула, можа быць прыменена таксама да асобы, якая ўчыніла
некалькі злачынстваў з ліку ўказаных у частцы 1 гэтага артыкула, калі
ўмовы вызвалення ад крымінальнай адказнасці выкананы гэтай асобай у
адносінах да кожнага за злачынстваў.».

Артыкул 2. Унесці ў Крымінальна-працэсуальны кодэкс Рэспублікі Беларусь
ад 16 ліпеня 1999 года (Нацыянальны рэестр прававых актаў Рэспублікі
Беларусь, 2000 г., № 77—78, 2/71; 2003 г., № 8, 2/922) наступныя
дапаўненне і змяненні:

1\. Артыкул 30 дапоўніць часткай 11 наступнага зместу:

«11. Пракурор спыняе вытворчасць па крымінальнай справе ў сувязі з
прыняццем акта аб вызваленні асобы ад крымінальнай адказнасці ў
выпадках, прадугледжаных артыкулам 881 Крымінальнага кодэкса
Рэспублікі Беларусь.».

2\. У частцы 1 артыкула 250 словы «і часткі першай» замяніць словамі «,
частках 1 і 11».

3\. У частцы 2 артыкула 303 слова «артыкуле» замяніць словамі «часткі 1
артыкула».

Артыкул 3. Гэты Закон уступае ў сілу праз дзесяць дзён пасля яго
афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

31 снежня 2005 года, г. Мінск. № 82-3
