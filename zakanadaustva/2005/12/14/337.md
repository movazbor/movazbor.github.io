---
layout: default
---

### Указ Прэзідэнта Рэспублікі Беларусь № 592

****

<span class="underline"></span>

Аб прадастаўленні ваеннаслужачым Узброеных Сіл Рэспублікі Беларусь і
ўнутраных войскаў Міністэрства ўнутраных спраў, асобам начальніцкага
і радавога саставу органаў унутраных спраў дадатковага водпуску за
асаблівы характар службы

У мэтах удасканалення парадку прадастаўлення дадатковага водпуску за
асаблівы характар службы ваеннаслужачым, асобам начальніцкага і
радавога складу органаў унутраных спраў п а с т а н а ў л я ю:

1\. Устанавіць, што дадатковы водпуск за асаблівы характар службы
працягласцю 5 сутак прадастаўляецца:

ваеннаслужачым Узброеных Сіл Рэспублікі Беларусь (акрамя ваеннаслужачых,
якія праходзяць тэрміновую службу), якія нясуць баявое дзяжурства па
проціпаветранай абароне на тэрыторыі Рэспублікі Беларусь у складзе
дзяжурных баявых разлікаў (змен) камандных пунктаў (пунктаў кіравання,
сіл і сродкаў баявога забеспячэння і абслугоўвання) не менш як 30 сутак,
а ў складзе экіпажаў самалётаў, верталётаў (дзённых, начных змен) не
менш як 15 сутак у каляндарным годзе;

ваеннаслужачым унутраных войскаў Міністэрства ўнутраных спраў (акрамя
ваеннаслужачых, якія праходзяць тэрміновую ваенную службу), асобам
начальніцкага і радавога саставу органаў унутраных спраў, якія
праходзяць службу ў лячэбна-працоўных прафілакторыях, установах
крымінальна-выканаўчай сістэмы Міністэрства ўнутраных спраў і
непасрэдна занятыя па роду службы не менш як 500 гадзін
службовага часу ў каляндарным годзе з псіхічна хворымі, хворымі
на СНIД, ВIЧ-інфіцыраванымі, хворымі на туберкулёз і іншыя інфекцыйныя
захворванні.

2\. Дадатковы водпуск ваеннаслужачым Узброеных Сіл Рэспублікі Беларусь і
ўнутраных войскаў Міністэрства ўнутраных спраў, асобам начальніцкага і
радавога саставу органаў унутраных спраў за асаблівы характар службы
прадастаўляецца на падставе загадаў адпаведных камандзіраў
(начальнікаў) у парадку, устаноўленым Палажэннем аб парадку
праходжання ваеннай службы, зацверджаным Указам Прэзідэнта Рэспублікі
Беларусь ад 25 красавіка 2005 г. № 186 (Нацыянальны рэестр прававых
актаў Рэспублікі Беларусь, 2005 г., № 69, 1/6402), Палажэннем аб
праходжанні службы ў органах унутраных спраў Рэспублікі Беларусь,
зацверджаным Указам Прэзідэнта Рэспублікі Беларусь ад 13 лістапада
2001 г. № 671 (Нацыянальны рэестр прававых актаў Рэспублікі Беларусь,
2001 г., № 111, 1/3239).

3\. Савету Міністраў у трохмесячны тэрмін:

забяспечыць прывядзенне актаў заканадаўства ў адпаведнасць з гэтым
Указам;

прыняць іншыя меры па рэалізацыі гэтага Указа.

4\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

14 снежня 2005 г., г.Мінск.
