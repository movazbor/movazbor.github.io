---
layout: default
---

### Дэкрэт Прэзідэнта Рэспублікі Беларусь № 19

****

<span class="underline"></span>

Аб унясенні змянення і дапаўненняў у Дэкрэт Прэзідэнта Рэспублікі
Беларусь ад 18 мая 1999 г. № 22

У адпаведнасці з часткай трэцяй артыкула 101 Канстытуцыі Рэспублікі
Беларусь пастанаўляю:

1\. Унесці ў пункт 1 Дэкрэта Прэзідэнта Рэспублікі Беларусь ад 18 мая
1999 г. № 22 «Аб некаторых мерах па недапушчэнню скажэнняў даных
дзяржаўнай статыстычнай справаздачнасці» (Нацыянальны рэестр
прававых актаў Рэспублікі Беларусь, 1999 г., № 40, 1/367; 2002 г., №
100, 1/4003) наступныя змяненні і дапаўненні:

1.1. падпункт 1.1 выкласці ў наступнай рэдакцыі:

«1.1. прадстаўленне скажоных даных дзяржаўнай статыстычнай
справаздачнасці, несвоечасовае прадстаўленне або
непрадстаўленне такой справаздачнасці органам дзяржаўнай
статыстыкі, калі ў гэтых дзеяннях няма складу злачынства, —

прыводзяць да накладання штрафу на службовых асоб і (або) іншых
упаўнаважаных асоб, адказных за складанне і прадстаўленне даных
дзяржаўнай статыстычнай справаздачнасці, у памеры ад 50 да 120 базавых
велічынь, а на індывідуальных прадпрымальнікаў — ад 50 да 150 базавых
велічынь.

Тыя ж дзеянні, учыненыя паўторна на працягу года пасля накладання
спагнання, прадугледжанага ў частцы першай гэтага падпункта, —

прыводзяць да накладання штрафу на службовых асоб і (або) іншых
упаўнаважаных асоб, адказных за складанне і прадстаўленне даных
дзяржаўнай статыстычнай справаздачнасці, у памеры ад 150 да 350 базавых
велічынь, а на індывідуальных прадпрымальнікаў — ад 150 да 400 базавых
велічынь.

Пратаколы аб адміністрацыйных правапарушэннях, названых у частках першай
і другой гэтага падпункта, маюць права складаць упаўнаважаныя службовыя
асобы органаў Камітэта дзяржаўнага кантролю і дзяржаўнай статыстыкі, а
справы аб такіх правапарушэннях — разглядаць органы Камітэта
дзяржаўнага кантролю па пратаколах, складзеных іх
упаўнаважанымі службовымі асобамі, і раённы (гарадскі) суд —
па пратаколах, складзеных упаўнаважанымі службовымі асобамі органаў
дзяржаўнай статыстыкі.

Спагнанні за ўчыненне правапарушэнняў, названых у частках першай і
другой гэтага падпункта, могуць быць накладзены не пазней як за
два гады з дня іх учынення і не пазней як за тры месяцы з дня іх
выяўлення.

Прадстаўленне скажоных даных дзяржаўнай статыстычнай справаздачнасці,
несвоечасовае прадстаўленне або непрадстаўленне такой справаздачнасці
органам дзяржаўнай статыстыкі —

прыводзяць да накладання штрафу на юрыдычных асоб у памеры ад 100 да 200
базавых велічынь.

Тыя ж дзеянні, учыненыя паўторна на працягу года пасля прымянення
эканамічнай санкцыі, прадугледжанай у частцы пятай гэтага
падпункта, —

прыводзяць да накладання штрафу на юрыдычных асоб у памеры ад 200 да 450
базавых велічынь.

Вядзенне па справах аб правапарушэннях, у тым ліку прымяненне
эканамічных санкцый, названых у частках пятай і шостай гэтага
падпункта, ажыццяўляецца ўпаўнаважанымі службовымі асобамі органаў
Камітэта дзяржаўнага кантролю;»;

1.2. падпункты 1.3 і 1.4 пасля слова «адміністрацыйнай» дапоўніць словам
«, эканамічнай».

2\. Гэты Дэкрэт уступае ў сілу з дня яго афіцыйнага апублікавання,
з'яўляецца часовым і згодна з часткай трэцяй артыкула 101
Канстытуцыі Рэспублікі Беларусь прадстаўляецца на разгляд
Нацыянальнага сходу Рэспублікі Беларусь.

Прэзідэнт Рэспублікі Беларусь А. ЛУКАШЭНКА.

23 снежня 2005 г., г. Мінск.
