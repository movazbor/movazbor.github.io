---
layout: default
---

### Закон Рэспублікі Беларусь

****

<span class="underline"></span>

Аб гарантыях па сацыяльнай абароне дзяцей-сірот, дзяцей, якія засталіся
без апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў

ПРЫНЯТЫ ПАЛАТАЙ ПРАДСТАЎНIКОЎ 1 СНЕЖНЯ 2005 ГОДА

Адобраны Саветам Рэспублікі 8 снежня 2005 года

ГЛАВА 1

АГУЛЬНЫЯ ПАЛАЖЭННI

Артыкул 1. Асноўныя тэрміны і іх азначэнні, якія прымяняюцца ў гэтым
Законе

Для мэтаў гэтага Закона прымяняюцца наступныя асноўныя тэрміны і іх
азначэнні:

дзеці-сіроты — асобы ва ўзросце да 18 гадоў, у якіх памерлі абое ці
адзін з бацькоў;

дзеці, якія засталіся без апекі бацькоў, — асобы ва ўзросце да 18 гадоў,
якія засталіся без апекі аднаго ці абодвух бацькоў па прычыне
пазбаўлення бацькоў бацькоўскіх правоў, адабрання іх у
бацькоў без пазбаўлення бацькоўскіх правоў, прызнання бацькоў
недзеяздольнымі, абмежавана дзеяздольнымі, без вестак адсутнымі,
аб'яўлення іх памёршымі, знаходжання бацькоў у вышуку, у месцах
утрымання пад вартай, хваробы бацькоў, якая перашкаджае выкананню
бацькоўскіх абавязкаў, адбывання бацькамі пакарання ва ўстановах, якія
ажыццяўляюць пакаранне ў выглядзе арышту, абмежавання волі, пазбаўлення
волі, пакідання іх бацькамі ў арганізацыях аховы здароўя, згоды бацькоў
на ўсынаўленне (удачарэнне) дзяцей пры адмове бацькоў ад дзяцей і іх
асобным пражыванні з дзецьмі, а таксама якія знойдзены кінутымі, і ў
іншых выпадках адсутнасці апекі бацькоў;

асобы з ліку дзяцей-сірот і дзяцей, якія засталіся без апекі бацькоў, —
асобы ва ўзросце ад 18 да 23 гадоў, якія мелі да моманту дасягнення імі
ўзросту 18 гадоў статус дзяцей-сірот або статус дзяцей, якія засталіся
без апекі бацькоў, або падставы для яго набыцця і ў далейшым не
страцілі гэтых падстаў;

гарантыі па сацыяльнай абароне дзяцей-сірот, дзяцей, якія засталіся без
апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў, — устаноўленыя дзяржавай меры
сацыяльнай абароны дзяцей-сірот, дзяцей, якія засталіся без апекі
бацькоў, а таксама асоб з ліку дзяцей-сірот і дзяцей, якія засталіся без
апекі бацькоў, накіраваныя на абарону іх правоў, законных інтарэсаў і на
забеспячэнне ўмоў для іх паўнацэннага развіцця, выхавання, адукацыі,
умацавання здароўя і падрыхтоўкі да самастойнага жыцця ў грамадстве;

дзяржаўнае забеспячэнне — комплекс устаноўленых дзяржавай мераў,
накіраваных на матэрыяльнае забеспячэнне ўмоў для рэалізацыі
асноўных правоў і задавальнення жыццёва важных патрэб дзяцей-сірот,
дзяцей, якія засталіся без апекі бацькоў, а таксама асоб з ліку
дзяцей-сірот і дзяцей, якія засталіся без апекі бацькоў;

статус дзяцей-сірот — асаблівае прававое становішча дзяцей-сірот, якое
абумоўлівае прадастаўленне ім гарантый па сацыяльнай абароне;

статус дзяцей, якія засталіся без апекі бацькоў, — асаблівае прававое
становішча дзяцей, якія засталіся без апекі бацькоў, што абумоўлівае
прадастаўленне ім гарантый па сацыяльнай абароне;

дзіцячыя інтэрнатныя ўстановы — дамы дзіцяці, дзіцячыя дамы,
школы-інтэрнаты, спецыяльныя вучэбна-выхаваўчыя ўстановы,
спецыяльныя лячэбна-выхаваўчыя ўстановы і іншыя ўстановы, якія
забяспечваюць утрыманне і выхаванне дзяцей;

дзіцячы дом сямейнага тыпу — сям'я, якая прыняла на выхаванне ад пяці да
дзесяці дзяцей-сірот і (або) дзяцей, якія засталіся без апекі бацькоў, у
рамках якой сямейная пара або асобныя грамадзяне (бацькі-выхавацелі)
выконваюць абавязкі па выхаванню дзяцей у адпаведнасці з Палажэннем
аб дзіцячым доме сямейнага тыпу, якое зацверджана Урадам Рэспублікі
Беларусь, на падставе дагавора аб умовах выхавання і ўтрымання
дзяцей і працоўнага дагавора;

дзіцячая вёска (гарадок) — сацыяльна-педагагічная ўстанова адукацыі,
створаная на аснове дзвюх і больш выхаваўчых груп, у рамках якіх
сямейная пара або асобныя грамадзяне (бацькі-выхавацелі) выконваюць
абавязкі па выхаванню дзяцей-сірот і (або) дзяцей, якія засталіся без
апекі бацькоў, на падставе статута дзіцячай вёскі (гарадка), дагавора
аб умовах выхавання і ўтрымання дзяцей і працоўнага дагавора;

апякунская сям'я — сям'я, у якой сямейная пара або асобныя грамадзяне
(апекуны, папячыцелі) выконваюць абавязкі па выхаванню дзяцей-сірот і
(або) дзяцей, якія засталіся без апекі бацькоў, на падставе рашэння
органа апекі і папячыцельства аб устанаўленні апекі
(папячыцельства) над дзіцем (дзецьмі) і прызначэнні
апекуна (папячыцеля);

прыёмная сям'я — сям'я, у якой сямейная пара або асобныя грамадзяне
(прыёмныя бацькі) выконваюць абавязкі па выхаванню дзяцей-сірот і
(або) дзяцей, якія засталіся без апекі бацькоў, у адпаведнасці з
Палажэннем аб прыёмнай сям'і, якое зацверджана Урадам Рэспублікі
Беларусь, на падставе дагавора аб перадачы дзіцяці (дзяцей) на
выхаванне ў сям'ю і працоўнага дагавора.

Артыкул 2. Заканадаўства аб гарантыях па сацыяльнай абароне
дзяцей-сірот, дзяцей, якія засталіся без апекі бацькоў, а
таксама асоб з ліку дзяцей-сірот і дзяцей, якія засталіся без апекі
бацькоў

1\. Заканадаўства аб гарантыях па сацыяльнай абароне дзяцей-сірот,
дзяцей, якія засталіся без апекі бацькоў, а таксама асоб з ліку
дзяцей-сірот і дзяцей, якія засталіся без апекі бацькоў, грунтуецца
на Канстытуцыі Рэспублікі Беларусь і складаецца з Кодэкса Рэспублікі
Беларусь аб шлюбе і сям'і, гэтага Закона, Закона Рэспублікі Беларусь
ад 19 лістапада 1993 года «Аб правах дзіцяці» (Ведамасці Вярхоўнага
Савета Рэспублікі Беларусь, 1993 г., № 33, ст. 430; Нацыянальны
рэестр прававых актаў Рэспублікі Беларусь, 2000 г., № 103, 2/215)
і іншых актаў заканадаўства.

2\. Калі ўступіўшым у сілу міжнародным дагаворам Рэспублікі Беларусь
устаноўлены іншыя правілы, чым тыя, якія змяшчаюцца ў гэтым Законе,
то прымяняюцца правілы міжнароднага дагавора.

Артыкул 3. Забеспячэнне гарантый па сацыяльнай абароне дзяцей-сірот,
дзяцей, якія засталіся без апекі бацькоў, а таксама асоб з ліку
дзяцей-сірот і дзяцей, якія засталіся без апекі бацькоў

1\. Гарантыі па сацыяльнай абароне дзяцей-сірот, дзяцей, якія засталіся
без апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў, забяспечваюцца і ахоўваюцца дзяржавай.

2\. Фінансаванне расходаў па забеспячэнню гарантый па сацыяльнай абароне
дзяцей-сірот, дзяцей, якія засталіся без апекі бацькоў, а таксама асоб з
ліку дзяцей-сірот і дзяцей, якія засталіся без апекі бацькоў,
ажыццяўляецца за кошт сродкаў рэспубліканскага і (або)
мясцовых бюджэтаў, а таксама іншых крыніц у парадку, устаноўленым
заканадаўствам.

3\. Дзяржаўны кантроль за рэалізацыяй гарантый па сацыяльнай абароне
дзяцей-сірот, дзяцей, якія засталіся без апекі бацькоў, а таксама
асоб з ліку дзяцей-сірот і дзяцей, якія засталіся без апекі бацькоў,
ажыццяўляюць органы апекі і папячыцельства і іншыя дзяржаўныя органы ў
адпаведнасці з іх кампетэнцыяй.

ГЛАВА 2

НАБЫЦЦЁ, ПРАДАСТАЎЛЕННЕ I СТРАТА СТАТУСУ ДЗЯЦЕЙ-СIРОТ I СТАТУСУ ДЗЯЦЕЙ,
ЯКIЯ ЗАСТАЛIСЯ БЕЗ АПЕКI БАЦЬКОЎ

Артыкул 4. Набыццё статусу дзяцей-сірот і статусу дзяцей, якія засталіся
без апекі бацькоў

1\. Статус дзяцей-сірот набываецца на падставе пасведчанняў аб смерці
абодвух ці аднаго з бацькоў.

2\. Статус дзяцей, якія засталіся без апекі бацькоў, набываецца на
падставе наступных дакументаў, якія пацвярджаюць адсутнасць апекі
абодвух ці аднаго з бацькоў:

2.1. рашэння суда аб пазбаўленні бацькоў (аднаго з бацькоў) бацькоўскіх
правоў;

2.2. рашэння суда аб адабранні дзіцяці без пазбаўлення бацькоўскіх
правоў;

2.3. рашэння суда аб прызнанні бацькоў (аднаго з бацькоў)
недзеяздольнымі;

2.4. рашэння суда аб прызнанні бацькоў (аднаго з бацькоў) абмежавана
дзеяздольнымі;

2.5. рашэння суда аб прызнанні бацькоў (аднаго з бацькоў) без вестак
адсутнымі;

2.6. рашэння суда аб аб'яўленні бацькоў (аднаго з бацькоў) памёршымі;

2.7. сумеснага акта арганізацыі аховы здароўя і органа ўнутраных спраў
аб пакіданні дзіцяці ў арганізацыі аховы здароўя;

2.8. заявы бацькоў (аднаго з бацькоў) аб згодзе на ўсынаўленне
(удачарэнне) дзіцяці пры адмове бацькоў (аднаго з бацькоў) ад
дзіцяці і іх (яго) асобным пражыванні з дзіцем;

2.9. акта органа ўнутраных спраў аб выяўленні кінутага дзіцяці;

2.10. рашэння органа апекі і папячыцельства аб прадастаўленні статусу
дзяцей, якія засталіся без апекі бацькоў, на перыяд часовай
адсутнасці апекі бацькоў (аднаго з бацькоў).

Артыкул 5. Прадастаўленне статусу дзяцей, якія засталіся без апекі
бацькоў, на перыяд часовай адсутнасці апекі бацькоў (аднаго з
бацькоў)

1\. Рашэнне аб прадастаўленні статусу дзяцей, якія засталіся без апекі
бацькоў, на перыяд часовай адсутнасці апекі бацькоў (аднаго з бацькоў)
прымаецца органам апекі і папячыцельства па прадстаўленню ўпраўлення
(аддзела) адукацыі мясцовага выканаўчага і распарадчага органа пры
часовай адсутнасці апекі абодвух ці аднаго з бацькоў альбо пры
адсутнасці апекі аднаго з бацькоў і часовай адсутнасці апекі
другога з бацькоў.

Тэрмін, на які дзіцяці прадастаўляецца статус дзяцей, якія засталіся без
апекі бацькоў, на перыяд часовай адсутнасці апекі бацькоў (аднаго з
бацькоў), вызначаецца органам апекі і папячыцельства.

2\. Часовая адсутнасць апекі бацькоў (аднаго з бацькоў) пацвярджаецца
наступнымі дакументамі:

2.1. даведкай органа ўнутраных спраў аб вышуку бацькоў (аднаго з
бацькоў);

2.2. пастановай органа крымінальнага праследавання або пастановай
(вызначэннем) суда аб затрыманні бацькоў (аднаго з бацькоў) ці
заключэнні бацькоў (аднаго з бацькоў) пад варту;

2.3. заключэннем арганізацыі аховы здароўя аб наяўнасці ў бацькоў
(аднаго з бацькоў) захворвання, якое перашкаджае выкананню
бацькоўскіх абавязкаў, што выдаецца ў парадку, устаноўленым
Міністэрствам аховы здароўя Рэспублікі Беларусь;

2.4. абвінаваўчым прыгаворам суда аб прызначэнні бацькам (аднаму з
бацькоў) пакарання ў выглядзе арышту, абмежавання волі,
пазбаўлення волі;

2.5. рашэннем органа апекі і папячыцельства аб неадкладным адабранні
дзіцяці ў бацькоў (аднаго з бацькоў) або іншых асоб, на выхаванні ў
якіх яно фактычна знаходзіцца;

2.6. даведкай органа па працы і сацыяльнай абароне аб змяшчэнні бацькоў
(аднаго з бацькоў) у стацыянарныя ўстановы сацыяльнага абслугоўвання;

2.7. заявай бацькоў (аднаго з бацькоў) аб часовым змяшчэнні дзіцяці ў
дом дзіцяці;

2.8. іншымі дакументамі, якія прадугледжаны заканадаўствам.

Артыкул 6. Страта статусу дзяцей-сірот і статусу дзяцей, якія засталіся
без апекі бацькоў

1\. Статус дзяцей-сірот страчваецца ў выніку:

1.1. прыняцця рашэння суда аб устанаўленні ўсынаўлення (удачарэння)
дзіцяці;

1.2. прыняцця рашэння суда аб устанаўленні бацькоўства (мацярынства).

2\. Статус дзяцей, якія засталіся без апекі бацькоў, страчваецца пры
аднаўленні апекі аднаго з бацькоў, абодвух ці аднаго з бацькоў у
выніку:

2.1. адмены рашэння суда аб пазбаўленні бацькоў (аднаго з бацькоў)
бацькоўскіх правоў;

2.2. прыняцця рашэння суда аб аднаўленні бацькоў (аднаго з бацькоў) у
бацькоўскіх правах;

2.3. адмены рашэння суда аб адабранні дзіцяці без пазбаўлення
бацькоўскіх правоў;

2.4. прыняцця рашэння суда аб вяртанні дзіцяці яго бацькам (аднаму з
бацькоў);

2.5. адмены рашэння суда аб прызнанні бацькоў (аднаго з бацькоў)
недзеяздольнымі;

2.6. прыняцця рашэння суда аб прызнанні бацькоў (аднаго з бацькоў)
дзеяздольнымі;

2.7. адмены рашэння суда аб прызнанні бацькоў (аднаго з бацькоў)
абмежавана дзеяздольнымі;

2.8. прыняцця рашэння суда аб адмене абмежавання дзеяздольнасці бацькоў
(аднаго з бацькоў);

2.9. адмены рашэння суда аб аб'яўленні бацькоў (аднаго з бацькоў) без
вестак адсутнымі;

2.10. адмены рашэння суда аб аб'яўленні бацькоў (аднаго з бацькоў)
памёршымі;

2.11. адклікання бацькамі (адным з бацькоў) заявы аб згодзе на
ўсынаўленне (удачарэнне) дзіцяці да вынясення рашэння суда аб
устанаўленні ўсынаўлення (удачарэння) дзіцяці;

2.12. прыняцця рашэння суда аб устанаўленні ўсынаўлення (удачарэння)
дзіцяці;

2.13. прыняцця рашэння суда аб устанаўленні бацькоўства (мацярынства);

2.14. наяўнасці дакументаў, якія ўстанаўліваюць паходжанне дзіцяці, і
заключэння органа апекі і папячыцельства аб магчымасці перадачы
бацькам (аднаму з бацькоў) дзіцяці, у адносінах да якога прыняты
дакументы, якія прадугледжаны падпунктамі 2.7 і 2.9 пункта 2 артыкула
4 гэтага Закона;

2.15. адмены рашэння органа апекі і папячыцельства аб прадастаўленні
статусу дзяцей, якія засталіся без апекі бацькоў, на перыяд часовай
адсутнасці апекі бацькоў (аднаго з бацькоў).

ГЛАВА 3

ГАРАНТЫI ПА САЦЫЯЛЬНАЙ АБАРОНЕ ДЗЯЦЕЙ-СIРОТ, ДЗЯЦЕЙ, ЯКIЯ ЗАСТАЛIСЯ БЕЗ
АПЕКI БАЦЬКОЎ, А ТАКСАМА АСОБ З ЛIКУ ДЗЯЦЕЙ-СIРОТ I ДЗЯЦЕЙ, ЯКIЯ
ЗАСТАЛIСЯ БЕЗ АПЕКI БАЦЬКОЎ

Артыкул 7. Гарантыі права на дзяржаўнае забеспячэнне

1\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў,
прадастаўляюцца гарантыі права на дзяржаўнае забеспячэнне, якія
ўключаюць:

1.1. дзяржаўнае забеспячэнне дзяцей-сірот, дзяцей, якія засталіся без
апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў і якія знаходзяцца ці раней
знаходзіліся ў дзіцячых інтэрнатных установах, дзяржаўных
спецыялізаваных установах для непаўналетніх, якія маюць патрэбу ў
сацыяльнай дапамозе і рэабілітацыі;

1.2. дзяржаўнае забеспячэнне дзяцей-сірот і дзяцей, якія засталіся без
апекі бацькоў і якія знаходзяцца ў дзіцячых дамах сямейнага тыпу,
дзіцячых вёсках (гарадках), апякунскіх сем'ях і прыёмных сем'ях;

1.3. дзяржаўнае забеспячэнне дзяцей-сірот і дзяцей, якія засталіся без
апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў і якія навучаюцца на падрыхтоўчых
аддзяленнях дзяржаўных устаноў, што забяспечваюць атрыманне
сярэдняй спецыяльнай і вышэйшай адукацыі, альбо ў дзяржаўных
установах, што забяспечваюць атрыманне прафесійна-тэхнічнай,
сярэдняй спецыяльнай і вышэйшай адукацыі.

2\. Дзяржаўнае забеспячэнне прадастаўляецца дзецям-сіротам, дзецям, якія
засталіся без апекі бацькоў, а таксама асобам з ліку дзяцей-сірот і
дзяцей, якія засталіся без апекі бацькоў, незалежна ад пенсій,
дапамог, аліментаў, якія яны атрымліваюць, і захоўваецца пры
ўступленні іх у шлюб і прадастаўленні ім у адпаведнасці з
заканадаўствам акадэмічных водпускаў.

3\. Нормы дзяржаўнага забеспячэння дзяцей-сірот, дзяцей, якія засталіся
без апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў, умовы і парадак яго прадастаўлення
ўстанаўліваюцца Урадам Рэспублікі Беларусь.

Артыкул 8. Дзяржаўнае забеспячэнне дзяцей-сірот, дзяцей, якія засталіся
без апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў і якія знаходзяцца або раней знаходзіліся
ў дзіцячых інтэрнатных установах, дзяржаўных спецыялізаваных установах
для непаўналетніх, якія маюць патрэбу ў сацыяльнай дапамозе і
рэабілітацыі

1\. Дзеці-сіроты і дзеці, якія засталіся без апекі бацькоў і якія
знаходзяцца ў дзіцячых інтэрнатных установах, дзяржаўных
спецыялізаваных установах для непаўналетніх, якія маюць патрэбу
ў сацыяльнай дапамозе і рэабілітацыі, забяспечваюцца гэтымі ўстановамі,
згодна з устаноўленымі нормамі, пражываннем, харчаваннем, адзеннем,
абуткам, мяккім інвентаром і абсталяваннем, падручнікамі, вучэбнымі
дапаможнікамі і прыладамі, прадметамі асабістай гігіены, іншымі
прадметамі першай неабходнасці, а таксама пасля дасягнення імі
ўзросту 7 гадоў — штомесяц грашовымі сродкамі на асабістыя расходы па
ўстаноўленых нормах.

2\. Дзецям-сіротам і дзецям, якія засталіся без апекі бацькоў і якія
знаходзяцца ў дзіцячых інтэрнатных установах, дзяржаўных
спецыялізаваных установах для непаўналетніх, якія маюць
патрэбу ў сацыяльнай дапамозе і рэабілітацыі, на час іх знаходжання
ў сем'ях сваякоў або іншых грамадзян у перыяд канікулаў, выхадных дзён,
дзяржаўных святаў і святочных дзён, устаноўленых і аб'яўленых
Прэзідэнтам Рэспублікі Беларусь нерабочымі, а таксама ў перыяд
хваробы, праходжання ўступных іспытаў пры паступленні ў дзяржаўныя
ўстановы адукацыі і ў іншых выпадках, якія прадугледжаны
заканадаўствам, дзіцячымі інтэрнатнымі ўстановамі, дзяржаўнымі
спецыялізаванымі ўстановамі для непаўналетніх, якія маюць патрэбу ў
сацыяльнай дапамозе і рэабілітацыі, выдаецца грашовая кампенсацыя
расходаў на харчаванне па ўстаноўленых нормах.

3\. Дзеці-сіроты і дзеці, якія засталіся без апекі бацькоў, пасля
заканчэння знаходжання ў дзіцячых інтэрнатных установах,
дзяржаўных спецыялізаваных установах для непаўналетніх, якія
маюць патрэбу ў сацыяльнай дапамозе і рэабілітацыі, і ў выпадку
залічэння іх на навучанне на падрыхтоўчае аддзяленне дзяржаўных
устаноў, што забяспечваюць атрыманне сярэдняй спецыяльнай і вышэйшай
адукацыі, ці ў дзяржаўныя ўстановы, што забяспечваюць атрыманне
прафесійна-тэхнічнай, сярэдняй спецыяльнай і вышэйшай адукацыі,
па дзённай форме навучання, забяспечваюцца дзіцячымі інтэрнатнымі
ўстановамі, дзяржаўнымі спецыялізаванымі ўстановамі для
непаўналетніх, якія маюць патрэбу ў сацыяльнай дапамозе і
рэабілітацыі, камплектам адзення і абутку, а таксама грашовай
дапамогай па ўстаноўленых нормах.

4\. Дзеці-сіроты, дзеці, якія засталіся без апекі бацькоў, а таксама
асобы з ліку дзяцей-сірот і дзяцей, якія засталіся без апекі
бацькоў, пасля заканчэння знаходжання ў дзіцячых інтэрнатных
установах, дзяржаўных спецыялізаваных установах для непаўналетніх,
якія маюць патрэбу ў сацыяльнай дапамозе і раэбілітацыі, ці пасля
вызвалення з-пад варты, з месцаў адбывання пакарання ў выглядзе
арышту, абмежавання волі, пазбаўлення волі — пры працаўладкаванні
(рэгістрацыі ў органах дзяржаўнай службы занятасці) і ў іншых
выпадках, прадугледжаных заканадаўствам, забяспечваюцца
дзіцячымі інтэрнатнымі ўстановамі, дзяржаўнымі спецыялізаванымі
ўстановамі для непаўналетніх, якія маюць патрэбу ў сацыяльнай дапамозе і
рэабілітацыі, камплектам адзення, абутку, мяккага інвентару і
абсталявання, а таксама грашовай дапамогай па ўстаноўленых
нормах. Па жаданні асоб, указаных у гэтым пункце, узамен камплекта
адзення, абутку, мяккага інвентару і абсталявання выплачваецца
грашовая кампенсацыя па ўстаноўленых нормах.

Артыкул 9. Дзяржаўнае забеспячэнне дзяцей-сірот і дзяцей, якія засталіся
без апекі бацькоў і якія знаходзяцца ў дзіцячых дамах сямейнага тыпу,
дзіцячых вёсках (гарадках), апякунскіх сем'ях і прыёмных сем'ях

1\. Дзецям-сіротам і дзецям, якія засталіся без апекі бацькоў і
знаходзяцца ў дзіцячых дамах сямейнага тыпу, дзіцячых вёсках
(гарадках), апякунскіх сем'ях і прыёмных сем'ях, дзяржаўнае
забеспячэнне прадастаўляецца пры дапамозе штомесячных
грашовых выплат іх бацькам-выхавацелям, апекунам (папячыцелям),
прыёмным бацькам на падставе рашэння органа апекі і папячыцельства з
дня ўладкавання ў дзіцячы дом сямейнага тыпу, дзіцячую вёску
(гарадок), апякунскую сям'ю ці прыёмную сям'ю.

Штомесячныя грашовыя выплаты прадугледжваюць згодна з устаноўленымі
нормамі расходы на харчаванне дзяцей-сірот і дзяцей, якія засталіся
без апекі бацькоў, забеспячэнне іх адзеннем, абуткам, мяккім інвентаром
і абсталяваннем, падручнікамі, вучэбнымі дапаможнікамі і прыладамі,
прадметамі асабістай гігіены, іншымі прадметамі першай неабходнасці,
а таксама пасля дасягнення імі ўзросту 7 гадоў — штомесяц грашовымі
сродкамі на асабістыя расходы па ўстаноўленых нормах.

2\. Дзецям-сіротам і дзецям, якія засталіся без апекі бацькоў і якія
знаходзяцца ў дзіцячых дамах сямейнага тыпу, дзіцячых вёсках
(гарадках), апякунскіх сем'ях і прыёмных сем'ях, у выпадку
залічэння іх на вучобу на падрыхтоўчыя аддзяленні дзяржаўных
устаноў, што забяспечваюць атрыманне сярэдняй спецыяльнай і
вышэйшай адукацыі, ці ў дзяржаўныя ўстановы, што забяспечваюць
атрыманне прафесійна-тэхнічнай, сярэдняй спецыяльнай і вышэйшай
адукацыі, па дзённай форме навучання, дзяржаўнае забеспячэнне
прадастаўляецца па выбару іх бацькоў-выхавацеляў, апекуноў
(папячыцеляў), прыёмных бацькоў ці ўстановамі адукацыі, у якіх
яны вучацца, ці пры дапамозе штомесячных грашовых выплат іх
бацькам-выхавацелям, апекунам (папячыцелям), прыёмным
бацькам.

3\. Расходы па ўстаноўленых нормах на аплату за карыстанне жылымі
памяшканнямі, на аплату электрычнай і цеплавой энергіі, бягучага
рамонту жылых памяшканняў, паслуг сувязі, бытавога абслугоўвання,
звязаныя з утрыманнем дзяцей-сірот і дзяцей, якія засталіся без
апекі бацькоў, у дзіцячых дамах сямейнага тыпу, дзіцячых вёсках
(гарадках), прыёмных сем'ях, падлягаюць пакрыццю ў парадку,
устаноўленым заканадаўствам.

Артыкул 10. Дзяржаўнае забеспячэнне дзяцей-сірот, дзяцей, якія засталіся
без апекі бацькоў, а таксама асоб з ліку дзяцей-сірот і дзяцей, якія
засталіся без апекі бацькоў і якія вучацца на падрыхтоўчых
аддзяленнях дзяржаўных устаноў, што забяспечваюць атрыманне
сярэдняй спецыяльнай і вышэйшай адукацыі, ці ў дзяржаўных установах,
што забяспечваюць атрыманне прафесійна-тэхнічнай, сярэдняй спецыяльнай
і вышэйшай адукацыі

1\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў і
якія вучацца на падрыхтоўчых аддзяленнях дзяржаўных устаноў, што
забяспечваюць атрыманне сярэдняй спецыяльнай і вышэйшай
адукацыі, ці ў дзяржаўных установах, што забяспечваюць атрыманне
прафесійна-тэхнічнай, сярэдняй спецыяльнай і вышэйшай адукацыі, па
дзённай форме навучання, дзяржаўнае забеспячэнне прадастаўляецца
адпаведнымі ўстановамі адукацыі з дня залічэння іх на вучобу, але не
раней чым у дзень спынення дзяржаўнага забеспячэння, якое
прадастаўляецца ўказаным асобам у дзіцячых інтэрнатных
установах, дзяржаўных спецыялізаваных установах для непаўналетніх,
якія маюць патрэбу ў сацыяльнай дапамозе і рэабілітацыі, дзіцячых дамах
сямейнага тыпу, дзіцячых вёсках (гарадках), апякунскіх сем'ях і прыёмных
сем'ях.

Дзеці-сіроты, дзеці, якія засталіся без апекі бацькоў, а таксама асобы з
ліку дзяцей-сірот і дзяцей, якія засталіся без апекі бацькоў і атрымалі
адукацыю на адным узроўні (ступені) адукацыі, пры прадаўжэнні адукацыі
па дзённай форме навучання на адным з наступных узроўняў (ступеняў)
адукацыі ў дзяржаўных установах адукацыі захоўваюць права на
дзяржаўнае забеспячэнне.

2\. Дзеці-сіроты, дзеці, якія засталіся без апекі бацькоў, а таксама
асобы з ліку дзяцей-сірот і дзяцей, якія засталіся без апекі
бацькоў, забяспечваюцца адпаведнымі ўстановамі адукацыі
інтэрнатам без спагнання платы за пражыванне, ці пры
адсутнасці інтэрната, грашовай кампенсацыяй кошту найму
(паднайму) жылога памяшкання па ўстаноўленых нормах, калі ў
населеным пункце па месцы вучобы за імі не захавалася жылое
памяшканне ці калі яны не могуць быць па іншых прычынах уселены ў
жылое памяшканне, з якога выбылі.

Дзеці-сіроты, дзеці, якія засталіся без апекі бацькоў, а таксама асобы з
ліку дзяцей-сірот і дзяцей, якія засталіся без апекі бацькоў і якія
вучацца ў адпаведных установах адукацыі, маюць права з дазволу
кіраўніка дзіцячай інтэрнатнай установы пражываць у дзіцячай
інтэрнатнай установе ў час канікулаў незалежна ад месца
размяшчэння дзіцячай інтэрнатнай установы і ўстановы адукацыі,
а таксама ў час вучобы ў выпадку, калі ўстанова адукацыі і дзіцячая
інтэрнатная ўстанова знаходзяцца на тэрыторыі аднаго горада
(раёна).

3\. Дзеці-сіроты, дзеці, якія засталіся без апекі бацькоў, а таксама
асобы з ліку дзяцей-сірот і дзяцей, якія засталіся без апекі
бацькоў, забяспечваюцца адпаведнымі ўстановамі адукацыі згодна з
устаноўленымі нормамі харчаваннем, адзеннем, абуткам, мяккім
інвентаром, абсталяваннем, прадметамі асабістай гігіены і
іншымі прадметамі першай неабходнасці ці грашовай кампенсацыяй іх
кошту па ўстаноўленых нормах, а таксама стыпендыяй і штогадовай
матэрыяльнай дапамогай за кошт сродкаў стыпендыяльнага фонду
ўстановы адукацыі ў парадку, устаноўленым заканадаўствам.

4\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў і
вучацца ў адпаведных установах адукацыі, на час іх знаходжання ў
дзіцячых інтэрнатных установах, дзіцячых дамах сямейнага тыпу,
дзіцячых вёсках (гарадках), апякунскіх сем'ях і прыёмных сем'ях, у
якіх яны знаходзіліся раней, сем'ях сваякоў ці іншых грамадзян у
перыяд канікулаў, выхадных дзён, дзяржаўных святаў і святочных дзён,
устаноўленых і аб'яўленых Прэзідэнтам Рэспублікі Беларусь нерабочымі, а
таксама ў перыяд хваробы выдаецца грашовая кампенсацыя расходаў на
харчаванне па ўстаноўленых нормах.

5\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў і
якія спынілі вучобу ў адпаведных установах адукацыі па дзённай форме
навучання ў сувязі з іх заканчэннем ці па іншых прычынах, пры
прадастаўленні даведкі аб працаўладкаванні (рэгістрацыі ў органах
дзяржаўнай службы занятасці) ці аб устанаўленні групы інваліднасці і
проціпаказаннях да працы ў год спынення вучобы выдаецца камплект
адзення, абутку, мяккага інвентару і абсталявання, а таксама
выплачваецца грашовая дапамога па ўстаноўленых нормах. Па
жаданні асоб, указаных у гэтым пункце, узамен камплекта адзення,
абутку, мяккага інвентару і абсталявання выплачваецца грашовая
кампенсацыя па ўстаноўленых нормах.

Артыкул 11. Гарантыя правоў на адукацыю

1\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў,
прадастаўляюцца гарантыі правоў на адукацыю, якія ўключаюць:

1.1. залічэнне па-за конкурсам на вучобу за кошт сродкаў
рэспубліканскага і (ці) мясцовых бюджэтаў на
падрыхтоўчыя аддзяленні і курсы па падрыхтоўцы да
паступлення ў дзяржаўныя ўстановы, што забяспечваюць
атрыманне сярэдняй спецыяльнай і вышэйшай адукацыі;

1.2. залічэнне па-за конкурсам (а пры правядзенні ўступных іспытаў — пры
атрыманні станоўчых адзнак) на вучобу па канкрэтных вучэбных
спецыяльнасцях (прафесіях) за кошт сродкаў рэспубліканскага
і (ці) мясцовых бюджэтаў у дзяржаўныя ўстановы, што забяспечваюць
атрыманне прафесійна-тэхнічнай, сярэдняй спецыяльнай і вышэйшай
адукацыі;

1.3. бясплатную вучобу ў дзяржаўных установах, што забяспечваюць
атрыманне пазашкольнага выхавання і навучання, у дзяржаўных
спецыялізаваных вучэбна-спартыўных установах.

2\. Гарантыі правоў на адукацыю, прадугледжаныя пунктам 1 гэтага
артыкула, у прыватных установах адукацыі прадастаўляюцца са
згоды іх заснавальнікаў (уласнікаў).

Артыкул 12. Гарантыі права на жыллё

1\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў,
гарантуецца захаванне права ўласнасці на жылое памяшканне ці права
карыстання жылым памяшканнем, з якога яны выбылі. Кантроль за
рэалізацыяй гэтай гарантыі ажыццяўляецца мясцовымі выканаўчымі і
распарадчымі органамі ў парадку, устаноўленым заканадаўствам.

2\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў,
гарантуецца права на атрыманне ў пазачарговым парадку жылога памяшкання
сацыяльнага карыстання, ільготных крэдытаў, субсідый і іншых формаў
дзяржаўнай падтрымкі для будаўніцтва (рэканструкцыі) ці набыцця
жылога памяшкання ў адпаведнасці з заканадаўствам, калі за імі не
захавалася жылое памяшканне ці калі яны не могуць быць па іншых
прычынах уселены ў жылое памяшканне, з якога выбылі.

3\. Гарантыі права на жыллё, прадугледжаныя пунктам 2 гэтага артыкула,
прадастаўляюцца дзецям-сіротам, дзецям, якія засталіся без апекі
бацькоў, а таксама асобам з ліку дзяцей-сірот і дзяцей, якія
засталіся без апекі бацькоў, мясцовымі выканаўчымі і распарадчымі
органамі па месцы першапачатковага набыцця статусу дзяцей-сірот ці
статусу дзяцей, якія засталіся без апекі бацькоў, ці па месцы іх
працаўладкавання.

Артыкул 13. Гарантыі права на працу і занятасць

Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі
бацькоў, забяспечваюцца гарантыі права на працу і занятасць шляхам
распрацоўкі і рэалізацыі мэтавых дзяржаўных праграм садзейнічання
занятасці, стварэння дадатковых працоўных месцаў, устанаўлення ў
адпаведнасці з заканадаўствам броні для прыёму на працу, прадастаўлення
паслуг па прафесійнай арыентацыі, а таксама шляхам арганізацыі навучання
па спецыяльных праграмах і іншымі мерамі.

Артыкул 14. Iншыя гарантыі па сацыяльнай абароне, што прадастаўляюцца
дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў

1\. Дзецям-сіротам, дзецям, якія засталіся без апекі бацькоў, а таксама
асобам з ліку дзяцей-сірот і дзяцей, якія засталіся без апекі бацькоў і
якія знаходзяцца ў дзіцячых інтэрнатных установах, дзяржаўных
спецыялізаваных установах для непаўналетніх, якія маюць
патрэбу ў сацыяльнай дапамозе і рэабілітацыі, дзіцячых дамах
сямейнага тыпу, дзіцячых вёсках (гарадках), апякунскіх сем'ях і
прыёмных сем'ях ці вучацца на падрыхтоўчым аддзяленні дзяржаўных
устаноў, што забяспечваюць атрыманне сярэдняй спецыяльнай і
вышэйшай адукацыі, ці ў дзяржаўных установах, што забяспечваюць
атрыманне прафесійна-тэхнічнай, сярэдняй спецыяльнай і вышэйшай
адукацыі, па дзённай форме навучання, выдаецца адзіны білет, які
дае права бясплатнага наведвання культурна-масавых і спартыўных
мерапрыемстваў (пры наяўнасці свабодных месцаў) у дзяржаўных
арганізацыях культуры, фізічнай культуры і спорту, бясплатнага
наведвання дзяржаўных фізкультурна-спартыўных будынкаў.
Дзецям-сіротам і дзецям, якія засталіся без апекі бацькоў,
прадастаўляецца таксама права бясплатнага праезду незалежна ад
месца жыхарства на ўсіх відах гарадскога пасажырскага транспарту
(акрамя таксі), на чыгуначным, аўтамабільным і водным пасажырскім
транспарце агульнага карыстання рэгулярных прыгарадных зносінаў
(акрамя таксі), а якія пражываюць у сельскай мясцовасці — таксама на
аўтамабільным транспарце агульнага карыстання рэгулярных міжгародніх
зносінаў у межах адміністрацыйнага раёна па месцы жыхарства ў
парадку, які вызначаецца заканадаўствам.

2\. Парадак выдачы, умовы і тэрміны карыстання адзіным білетам
вызначаюцца Урадам Рэспублікі Беларусь.

ГЛАВА 4

ЗАКЛЮЧНЫЯ ПАЛАЖЭННI

Артыкул 15. Уступленне ў сілу гэтага Закона

Гэты Закон уступае ў сілу праз дзесяць дзён пасля яго афіцыйнага
апублікавання.

Артыкул 16. Прывядзенне актаў заканадаўства ў адпаведнасць з гэтым
Законам

Ураду Рэспублікі Беларусь у шасцімесячны тэрмін пасля ўступлення ў сілу
гэтага Закона:

забяспечыць прывядзенне актаў заканадаўства Рэспублікі Беларусь у
адпаведнасць з гэтым Законам;

прыняць іншыя меры, неабходныя для рэалізацыі гэтага Закона.

Прэзідэнт Рэспублікі Беларусь А. ЛУКАШЭНКА.

21 снежня 2005 года, г. Мінск.

№ 73-З
