---
layout: default
---

### Указ Прэзідэнта Рэспублікі Беларусь № 65

****

<span class="underline"></span>

Аб памочніку Прэзідэнта Рэспублікі Беларусь — паўнамоцным прадстаўніку
Прэзідэнта Рэспублікі Беларусь у Нацыянальным сходзе Рэспублікі
Беларусь

У мэтах забеспячэння ўзаемадзеяння Прэзідэнта Рэспублікі Беларусь з
Палатай прадстаўнікоў і Саветам Рэспублікі Нацыянальнага сходу
Рэспублікі Беларусь пастанаўляю:

1\. Увесці ў Адміністрацыі Прэзідэнта Рэспублікі Беларусь пасаду
памочніка Прэзідэнта Рэспублікі Беларусь — паўнамоцнага
прадстаўніка Прэзідэнта Рэспублікі Беларусь у Нацыянальным
сходзе Рэспублікі Беларусь у межах колькасці работнікаў
Адміністрацыі Прэзідэнта Рэспублікі Беларусь.

2\. Унесці ў Палажэнне аб памочніку Прэзідэнта Рэспублікі Беларусь,
зацверджанае Указам Прэзідэнта Рэспублікі Беларусь ад 11 студзеня
2001 г. № 21 (Нацыянальны рэестр прававых актаў Рэспублікі Беларусь,
2001 г., № 7, 1/1950), наступныя дапаўненні і змяненне:

2.1. пункт 1 пасля слоў «Памочнік Прэзідэнта Рэспублікі Беларусь,»
дапоўніць словамі «памочнік Прэзідэнта Рэспублікі Беларусь —
паўнамоцны прадстаўнік Прэзідэнта Рэспублікі Беларусь у
Нацыянальным сходзе Рэспублікі Беларусь,»;

2.2. пасля пункта 15 дапоўніць Палажэнне раздзелам наступнага зместу:

«Асаблівасці паўнамоцтваў памочніка Прэзідэнта Рэспублікі Беларусь —
паўнамоцнага прадстаўніка Прэзідэнта Рэспублікі Беларусь

у Нацыянальным сходзе Рэспублікі Беларусь

15прым. Памочнік Прэзідэнта Рэспублікі Беларусь — паўнамоцны прадстаўнік
Прэзідэнта Рэспублікі Беларусь у Нацыянальным сходзе Рэспублікі
Беларусь:

15прым.1. забяспечвае ўзаемадзеянне Прэзідэнта Рэспублікі Беларусь з
Палатай прадстаўнікоў і Саветам Рэспублікі Нацыянальнага сходу
Рэспублікі Беларусь (далей — палаты Нацыянальнага сходу);

15прым.2. прысутнічае і выступае на пасяджэннях, у тым ліку закрытых,
палат Нацыянальнага сходу і іх органаў, пагаджальных камісій, на
парламенцкіх слуханнях;

15прым.3. растлумачвае пазіцыю Прэзідэнта Рэспублікі Беларусь па
пытаннях, якія разглядаюцца палатамі Нацыянальнага сходу, у тым
ліку па прававой палітыцы, праектах законаў і часовых дэкрэтах
Прэзідэнта Рэспублікі Беларусь;

15прым.4. інфармуе Прэзідэнта Рэспублікі Беларусь аб дзейнасці палат
Нацыянальнага сходу;

15прым.5. садзейнічае арганізацыі сустрэч і пашырэнню кантактаў
Прэзідэнта Рэспублікі Беларусь з кіраўніцтвам палат
Нацыянальнага сходу, дэпутатамі Палаты прадстаўнікоў,
членамі Савета Рэспублікі Нацыянальнага сходу Рэспублікі
Беларусь;

15прым.6. выконвае асобныя даручэнні Прэзідэнта Рэспублікі Беларусь,
звязаныя з дзейнасцю палат Нацыянальнага сходу;

15прым.7. прымае ўдзел у падрыхтоўцы праекта штогадовага паслання
Прэзідэнта Рэспублікі Беларусь Парламенту, матэрыялаў
выступленняў Прэзідэнта Рэспублікі Беларусь у палатах
Нацыянальнага сходу;

15прым.8. прадстаўляе Прэзідэнту Рэспублікі Беларусь прапановы аб
удасканаленні парадку ўзаемадзеяння Прэзідэнта Рэспублікі
Беларусь з палатамі Нацыянальнага сходу;

15прым.9. мае права запытваць і ва ўстаноўленым парадку атрымліваць у
палатах Нацыянальнага сходу, іншых дзяржаўных органах і іншых
арганізацыях матэрыялы і інфармацыю, неабходныя для ажыццяўлення
сваёй дзейнасці.

15прым.2. Памочнік Прэзідэнта Рэспублікі Беларусь — паўнамоцны
прадстаўнік Прэзідэнта Рэспублікі Беларусь у Нацыянальным
сходзе Рэспублікі Беларусь таксама вядзе пытанні фарміравання і
правядзення дзяржаўнай палітыкі ў галіне інфармацыйных тэхналогій.»;

2.3. пункт 18 выкласці ў наступнай рэдакцыі:

«18. Памочнік ва ўстаноўленым парадку забяспечваецца нарматыўнымі
прававымі актамі, неабходнымі інфармацыйна-даведачнымі
матэрыяламі. Памочнік Прэзідэнта Рэспублікі Беларусь —
паўнамоцны прадстаўнік Прэзідэнта Рэспублікі Беларусь у
Нацыянальным сходзе Рэспублікі Беларусь забяспечваецца таксама
копіямі законапраектаў, часовых дэкрэтаў і іншых дакументаў, унесеных
(накіраваных) Прэзідэнтам Рэспублікі Беларусь у Палату прадстаўнікоў
або Савет Рэспублікі Нацыянальнага сходу Рэспублікі Беларусь, а
памочнік Прэзідэнта Рэспублікі Беларусь — галоўны інспектар па
вобласці, г.Мінску — прававымі актамі адпаведных органаў мясцовага
кіравання і самакіравання.».

3\. Кіраўніцтву справамі Прэзідэнта Рэспублікі Беларусь ва ўстаноўленым
парадку прадаставіць памочніку Прэзідэнта Рэспублікі Беларусь —
паўнамоцнаму прадстаўніку Прэзідэнта Рэспублікі Беларусь у
Нацыянальным сходзе Рэспублікі Беларусь службовыя кабінеты ў
Палаце прадстаўнікоў і Савеце Рэспублікі Нацыянальнага сходу
Рэспублікі Беларусь для ажыццяўлення яго паўнамоцтваў.

4\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

11 лютага 2005 г.

г. Мінск.
