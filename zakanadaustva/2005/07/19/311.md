---
layout: default
---

### Закон Рэспублікі Беларусь

****

<span class="underline"></span>

**Аб унясеніі дапаўненняў у Закон Рэспублікі Беларусь «Аб дзяржаўным
рэгуляванні вытворчасці і абароту алкагольнай прадукцыі»**

*Прыняты Палатай прадстаўнікоў 9 чэрвеня 2005 года*

Адобраны Саветам Рэспублікі 30 чэрвеня 2005 года

Артыкул 1. Унесці ў артыкул 24 Закона Рэспублікі Беларусь ад 20 ліпеня
1998 года «Аб дзяржаўным рэгуляванні вытворчасці і абароту алкагольнай
прадукцыі» (Ведамасці Нацыянальнага сходу Рэспублікі Беларусь, 1998
г., № 31—32, ст. 471) наступныя дапаўненні:

абзац пяты часткі другой пасля слоў «якія выконваюць рэйсы ў замежныя
дзяржавы» дапоўніць словамі «, а таксама ў вагонах-рэстаранах,
купэ-буфетах, купэ-барах цягнікоў, якія выконваюць міжнародныя
рэйсы і фарміруюцца за межамі Рэспублікі Беларусь»;

пасля часткі другой дапоўніць артыкул часткай наступнага зместу:

«Аб'ём і ўмовы перамяшчэння праз мытную граніцу Рэспублікі Беларусь
імпартуемых алкагольных напіткаў, якія не падлягаюць маркіроўцы
акцызнымі маркамі, у вагонах-рэстаранах, купэ-буфетах, купэ-барах
цягнікоў, якія выконваюць міжнародныя рэйсы і фарміруюцца за межамі
Рэспублікі Беларусь, вызначаюцца Саветам Міністраў Рэспублікі
Беларусь.»;

часткі трэцюю—пятую лічыць адпаведна часткамі чацвёртай—шостай.

Артыкул 2. Гэты Закон уступае ў сілу праз дзесяць дзён пасля яго
афіцыйнага апублікавання.

Артыкул 3. Савету Міністраў Рэспублікі Беларусь у шасцімесячны тэрмін
пасля ўступлення ў сілу гэтага Закона:

забяспечыць прывядзенне нарматыўных прававых актаў у адпаведнасць з
гэтым Законам;

прыняць іншыя меры, неабходныя для рэалізацыі палажэнняў гэтага Закона.

*Прэзідэнт Рэспублікі Беларусь А. ЛУКАШЭНКА.*

19 ліпеня 2005 года, г. Мінск. № 33-З
