---
layout: default
---

### Указ Прэзідэнта Рэспублікі Беларусь № 314

****

<span class="underline"></span>

Аб некаторых мерах па абароне правоў грамадзян, якія выконваюць работу
па грамадзянска-прававых і працоўных дагаворах

У мэтах забеспячэння своечасовага разліку з грамадзянамі за выкананую
работу, аказаную паслугу і створаны аб'ект інтэлектуальнай уласнасці
па грамадзянска-прававых дагаворах і абароны іх асобных
сацыяльна-працоўных правоў:

1\. Устанавіць, што:

1.1. юрыдычныя асобы і індывідуальныя прадпрымальнікі, якія
прадастаўляюць работу грамадзянам па грамадзянска-прававых
дагаворах, прадметам якіх з'яўляецца выкананне работ, аказанне паслуг і
стварэнне аб'ектаў інтэлектуальнай уласнасці (далей —
грамадзянска-прававыя дагаворы), абавязаны заключаць з
імі названыя дагаворы ў пісьмовай форме і вызначаць у гэтых дагаворах
акрамя ўмоў, устаноўленых заканадаўствам, наступныя істотныя ўмовы:

парадак разліку бакоў па грамадзянска-прававых дагаворах, уключаючы
сумы, што падлягаюць выплаце;

абавязацельства заказчыка — юрыдычнай асобы або індывідуальнага
прадпрымальніка, які прадастаўляе работу грамадзянам па
грамадзянска-прававых дагаворах (далей — заказчык), па выплаце
за іх ва ўстаноўленым парадку абавязковых страхавых узносаў на
дзяржаўнае сацыяльнае страхаванне ў Фонд сацыяльнай абароны
насельніцтва Міністэрства працы і сацыяльнай абароны;

абавязацельствы бакоў па забеспячэнню бяспечных умоў працы зыходзячы з
абавязкаў бакоў грамадзянска-прававога дагавора, пералічаных у
падпунктах 1.3 і 1.4 гэтага пункта, і адказнасць за іх
невыкананне;

падставы датэрміновага скасавання грамадзянска-прававога дагавора;

адказнасць за невыкананне заказчыкам абавязацельстваў па аплаце
выкананай работы, аказанай паслугі або створанага аб'екта
інтэлектуальнай уласнасці ў выглядзе няўстойкі ў памеры не менш як
0,15 працэнта нявыплачанай сумы за кожны дзень пратэрміноўкі;

1.2. парушэнне заказчыкам устаноўленых у падпункце 1.1 гэтага пункта
патрабаванняў заключэння грамадзянска-прававых дагавораў прыводзіць
да накладання на яго штрафу ў памеры 10 працэнтаў ад сумы дагавора.

Вядзенне, у тым ліку накладанне спагнанняў за правапарушэнні,
прадугледжаныя ў частцы першай гэтага падпункта,
ажыццяўляецца ўпаўнаважанымі службовымі асобамі органаў
Камітэта дзяржаўнага кантролю і дэпартамента дзяржаўнай інспекцыі
працы Міністэрства працы і сацыяльнай абароны.

Гэтымі ўпаўнаважанымі службовымі асобамі складаецца акт аб учыненні
правапарушэння, прадугледжанага ў частцы першай гэтага падпункта;

1.3. заказчык зыходзячы з віду грамадзянска-прававога дагавора
абавязаны:

прадастаўляць пры неабходнасці месцы для выканання работ, аказання
паслуг і стварэння аб'ектаў інтэлектуальнай уласнасці па
грамадзянска-прававому дагавору, якія адпавядаюць правілам
аховы працы і патрабаванням тэхнікі бяспекі;

ажыццяўляць падрыхтоўку (навучанне), інструктаж, павышэнне кваліфікацыі
і праверку ведаў грамадзян, якія выконваюць работу па
грамадзянска-прававых дагаворах, па пытаннях бяспечных
умоў выканання работ, аказання паслуг і стварэння аб'ектаў
інтэлектуальнай уласнасці або патрабаваць дакументы, што
пацвярджаюць праходжанне імі падрыхтоўкі (навучання), інструктажу,
медыцынскага агляду, калі гэта неабходна для выканання адпаведных
відаў работ;

не дапускаць (адхіляць) да выканання работ, аказання паслуг, стварэння
аб'ектаў інтэлектуальнай уласнасці ў адпаведны дзень грамадзян, якія
выконваюць работу па грамадзянска-прававых дагаворах у месцах,
прадастаўленых заказчыкам, якія з'явіліся на рабоце ў стане
алкагольнага, наркатычнага або таксічнага ап'янення, а таксама ў
стане, звязаным з хваробай, што перашкаджае выкананню работы;

забяспечваць бесперашкодны допуск прадстаўнікоў дзяржаўных органаў і
іншых арганізацый, у кампетэнцыю якіх уваходзіць ажыццяўленне
праверак і кантролю за выкананнем заканадаўства, у тым ліку
праверак умоў выканання работ, аказання паслуг, стварэння аб'ектаў
інтэлектуальнай уласнасці, а таксама прадстаўляць інфармацыю, неабходную
для правядзення кантрольных мерапрыемстваў;

расследаваць або прымаць удзел у расследаванні няшчасных выпадкаў на
вытворчасці і прафесійных захворванняў у парадку, вызначаным
заканадаўствам;

1.4. грамадзяне, якія выконваюць работу па грамадзянска-прававых
дагаворах, з улікам віду грамадзянска-прававога дагавора
абавязаны:

выконваць адпаведныя інструкцыі, правілы і іншыя нарматыўныя прававыя
акты, што ўстанаўліваюць патрабаванні да бяспечных умоў выканання
работ, аказання паслуг і стварэння аб'ектаў інтэлектуальнай
уласнасці, бяспечнай эксплуатацыі машын, абсталявання і іншых
сродкаў вытворчасці, а таксама правілы паводзінаў на тэрыторыі, у
вытворчых, дапаможных і бытавых памяшканнях арганізацыі;

выкарыстоўваць сродкі індывідуальнай аховы;

праходзіць ва ўстаноўленым парадку падрыхтоўку (навучанне), інструктаж,
павышэнне кваліфікацыі, праверку ведаў па пытаннях бяспечных умоў
выканання работ, аказання паслуг і стварэння аб'ектаў
інтэлектуальнай уласнасці і медыцынскія агляды.

Грамадзяне, якія выконваюць работу па грамадзянска-прававых дагаворах,
маюць права адмовіцца ад выканання грамадзянска-прававога дагавора
поўнасцю або часткова ў выпадку, калі заказчыкам не створаны або
неналежным чынам створаны ўмовы, прадугледжаныя
грамадзянска-прававым дагаворам для бяспечнага
выканання работ, аказання паслуг, стварэння аб'ектаў
інтэлектуальнай уласнасці.

2\. Вызваліць грамадзян, якія выконваюць работу па грамадзянска-прававых
дагаворах, ад выплаты дзяржаўнай пошліны за падачу іскавых заяў у суды
па спрэчках аб спагнанні платы за выкананую работу, аказаную паслугу,
створаны аб'ект інтэлектуальнай уласнасці.

3\. Грамадзянска-прававыя дагаворы, заключаныя да ўступлення ў сілу
гэтага Указа, дзейнічаюць на ранейшых умовах да заканчэння іх
тэрміну і не належаць прадаўжэнню.

4\. Прадаставіць права дэпар- таменту дзяржаўнай інспекцыі працы
Міністэрства працы і сацыяльнай абароны пры выяўленні ў
арганізацыі сістэматычнага грубага парушэння заканадаўства аб
працы\* ўносіць прапановы ў рэгіструючы орган аб ліквідацыі гэтай
арганізацыі.

5\. Савету Міністраў Рэспублікі Беларусь у трохмесячны тэрмін
забяспечыць прывядзенне актаў заканадаўства ў адпаведнасць з
гэтым Указам і прыняць іншыя меры па яго рэалізацыі.

6\. Гэты Указ уступае ў сілу праз 10 дзён пасля яго афіцыйнага
апублікавання.

Прэзідэнт Рэспублікі Беларусь А. ЛУКАШЭНКА.

6 ліпеня 2005 г., г. Мінск.

\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_  
\*Для мэтаў гэтага Указа пад сістэматычным грубым парушэннем
заканадаўства аб працы разумеецца аднатыповае парушэнне
нормаў Канстытуцыі Рэспублікі Беларусь, рашэнняў Прэзідэнта
Рэспублікі Беларусь, законаў Рэспублікі Беларусь і пастаноў
Савета Міністраў Рэспублікі Беларусь, што рэгулююць адносіны ў
сферы працы, учыненае два і больш разоў на працягу аднаго года.
