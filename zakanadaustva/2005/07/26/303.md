---
layout: default
---

### Указ Прэзідэнта Рэспублікі Беларусь № 339

****

<span class="underline"></span>

**Аб зацвярджэнні Палажэння аб парадку прысваення, перыядычнага
пацвярджэння, пазбаўлення статусу «нацыянальны» музеяў,
тэатральна-відовішчных устаноў і прафесійных калектываў
мастацкай творчасці**

1\. Зацвердзіць прыкладзенае Палажэнне аб парадку прысваення,
перыядычнага пацвярджэння, пазбаўлення статусу «нацыянальны»
музеяў, тэатральна-відовішчных устаноў і прафесійных калектываў
мастацкай творчасці.

2\. Устанавіць, што дзяржаўныя органы, якія ажыццяўляюць дзяржаўнае
рэгуляванне і кіраванне ў сферы культуры, у межах сваіх
паўнамоцтваў у адпаведнасці з заканадаўствам ствараюць
музеям, тэатральна-відовішчным установам, прафесійным калектывам
мастацкай творчасці са статусам «нацыянальны» ўмовы для забеспячэння
высокапрадукцыйнай культурнай дзейнасці, умацавання іх
матэрыяльна-тэхнічнай базы (выдзяляюць памяшканні,
фінансавыя сродкі для стварэння новых пастановак, канцэртных
праграм, набыцця абсталявання, музычных інструментаў).

Работнікам указаных музеяў, тэатральна-відовішчных устаноў, прафесійных
калектываў мастацкай творчасці ўстанаўліваецца павышаная аплата працы ў
парадку, вызначаным Міністэрствам працы і сацыяльнай абароны па
ўзгадненню з Міністэрствам фінансаў.

Тэатральна-відовішчныя ўстановы і прафесійныя калектывы мастацкай
творчасці са статусам «нацыянальны», якія ажыццяўляюць
гастрольна-канцэртную дзейнасць намаганнямі ўласных творчых
калектываў і выканаўцаў, вызваляюцца ад атрымання пасведчання на
права арганізацыі і правядзення культурна-відовішчнага
мерапрыемства.

3\. Савету Міністраў Рэспублікі Беларусь у трохмесячны тэрмін
забяспечыць прывядзенне актаў заканадаўства ў адпаведнасць з
дадзеным Указам і прыняць іншыя меры па яго рэалізацыі.

4\. Дадзены Указ уступае ў сілу з дня яго афіцыйнага апублікавання.

**Прэзідэнт Рэспублікі Беларусь А. ЛУКАШЭНКА.**

*26 ліпеня 2005 г.*

г. Мінск.
