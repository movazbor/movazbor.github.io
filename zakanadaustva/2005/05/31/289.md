---
layout: default
---

### Указ Прэзідэнта Рэспублікі Беларусь № 247

****

<span class="underline"></span>

Аб дадатковых мерах па ўпарадкаванню выкарыстання слоў «нацыянальны» і
«беларускі»

1\. Устанавіць, што:

1.1. правам на выкарыстанне ў назвах (рэквізітах дакументаў ці рэкламных
матэрыялах):

1.1.1. слова «нацыянальны» валодаюць:

дзяржаўныя органы і іншыя арганізацыі, маёмасць якіх знаходзіцца ў
рэспубліканскай уласнасці;

сродкі масавай інфармацыі, заснавальнікамі якіх выступаюць дзяржаўныя
органы;

іншыя юрыдычныя асобы ў выпадках, прадугледжаных заканадаўчымі актамі;

1.1.2. слова «беларускі» валодаюць:

дзяржаўныя органы і іншыя арганізацыі, маёмасць якіх знаходзіцца ў
рэспубліканскай уласнасці;

палітычныя партыі, іх саюзы (асацыяцыі);

рэспубліканскія грамадскія аб'яднанні, рэспубліканскія саюзы (асацыяцыі)
грамадскіх аб'яднанняў;

рэспубліканскія дзяржаўна-грамадскія аб'яднанні, іх саюзы (асацыяцыі);

рэспубліканскія прафесійныя саюзы, іх саюзы (асацыяцыі);

банкі;

сродкі масавай інфармацыі, заснавальнікамі якіх выступаюць дзяржаўныя
органы;

іншыя юрыдычныя асобы ў выпадках, прадугледжаных заканадаўчымі актамі;

1.2. парадак прысваення, перыядычнага пацвярджэння, пазбаўлення статусу
«нацыянальны» і асаблівасці прававога становішча музеяў,
тэатральна-відовішчных устаноў і прафесіянальных
калектываў мастацкай творчасці з такім статусам вызначаюцца
Прэзідэнтам Рэспублікі Беларусь;

1.3. пры стварэнні Прэзідэнтам Рэспублікі Беларусь або Саветам Міністраў
Рэспублікі Беларусь саветаў, камісій і іншых кансультацыйна-дарадчых
органаў у іх назвах могуць выкарыстоўвацца словы «нацыянальны» ці
«беларускі».

2\. Арганізацыі і сродкі масавай інфармацыі, назвы якіх не адпавядаюць
патрабаванням падпункта 1.1 пункта 1 гэтага Указа, падлягаюць
перарэгістрацыі ў трохмесячны тэрмін. Пры гэтым плата за
перарэгістрацыю (рэгістрацыйны збор) не спаганяецца.

Дзейнасць арганізацый і сродкаў масавай інфармацыі, якія не прайшлі
перарэгістрацыі згодна з часткай першай гэтага пункта, з'яўляецца
незаконнай і забараняецца.

3\. Савету Міністраў Рэспублікі Беларусь забяспечыць прывядзенне актаў
заканадаўства ў адпаведнасць з гэтым Указам і прыняць іншыя меры па
яго рэалізацыі.

4\. Кантроль за выкананнем гэтага Указа ўскласці на Камітэт дзяржаўнага
кантролю.

5\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

31 мая 2005 г., г.Мінск.
