---
layout: default
---

### Указ Прэзідэнта Рэспублікі Беларусь № 391

****

<span class="underline"></span>

Аб адтэрміноўцы выплаты мытнай пошліны і падатку на дабаўленую вартасць

У мэтах стымулявання вытворчасці і экспарту прадукцыі, удасканалення
знешнеэканамічнай дзейнасці:

1\. Устанавіць, што пры мытным афармленні камплектуючых, запасных
частак, матэрыялаў і сыравіны, якія ўвозяцца ў Рэспубліку Беларусь
для вытворчасці экспартнай прадукцыі, стаўкі ўвазных мытных пошлін на
якія не перавышаюць 10 працэнтаў, мытнымі органамі ў парадку, што
вызначаецца Дзяржаўным мытным камітэтам па ўзгадненню з
Міністэрствам фінансаў, прадастаўляецца адтэрміноўка
выплаты мытнай пошліны і падатку на дабаўленую вартасць да шасці
месяцаў, а ўвозімых для вытворчасці прадукцыі экспартнага
суднабудавання, — да дванаццаці месяцаў з дня выпуску
гэтых тавараў для свабоднага абарачэння без выплаты працэнтаў за яе
выкарыстанне.

У выпадку вывазу гэтых тавараў у складзе гатовай прадукцыі ў названыя
тэрміны за межы мытных тэрыторый Рэспублікі Беларусь і Расійскай
Федэрацыі мытная пошліна і падатак на дабаўленую вартасць не
спаганяюцца.

Пры невыкананні ўмоў адтэрміноўкі, прадугледжаных у гэтым пункце, мытная
пошліна і падатак на дабаўленую вартасць спаганяюцца мытнымі органамі са
спагнаннем пені з дня заяўлення тавараў у рэжыме выпуску для свабоднага
абарачэння ў памеры 1/360 стаўкі рэфінансавання Нацыянальнага банка,
дзеючай на дзень выплаты або спагнання мытнай пошліны і падатку на
дабаўленую вартасць, павялічанай на 20 працэнтаў, за кожны дзень
пратэрміноўкі, уключаючы дзень выплаты або спагнання ў бясспрэчным
парадку.

2\. Камітэту дзяржаўнага кантролю абагульняць практыку прымянення
адтэрміновак выплаты мытнай пошліны і падатку на дабаўленую
вартасць, прадастаўленых у адпаведнасці з пунктам 1 гэтага Указа,
і аб эфектыўнасці іх выкарыстання штогод да 15 лютага інфармаваць
Прэзідэнта Рэспублікі Беларусь.

3\. Савету Міністраў Рэспублікі Беларусь прыняць неабходныя меры па
рэалізацыі гэтага Указа.

4\. Прызнаць страціўшымі сілу:

Указ Прэзідэнта Рэспублікі Беларусь ад 20 лістапада 1998 г. № 554 «Аб
адтэрміноўцы выплаты мытнай пошліны і падатку на дабаўленую вартасць»
(Збор дэкрэтаў, указаў Прэзідэнта і пастаноў Урада Рэспублікі Беларусь,
1998 г., № 33, ст. 835);

Указ Прэзідэнта Рэспублікі Беларусь ад 18 ліпеня 2002 г. № 396 «Аб
унясенні дапаўнення ва Указ Прэзідэнта Рэспублікі Беларусь ад 20
лістапада 1998 г. № 554» (Нацыянальны рэестр прававых актаў Рэспублікі
Беларусь, 2002 г., № 83, 1/3882);

Указ Прэзідэнта Рэспублікі Беларусь ад 25 сакавіка 2003 г. № 119 «Аб
унясенні змянення ва Указ Прэзідэнта Рэспублікі Беларусь ад 20
лістапада 1998 г. № 554» (Нацыянальны рэестр прававых актаў
Рэспублікі Беларусь, 2003 г., № 37, 1/4473);

абзац пяты пункта 2 Указа Прэзідэнта Рэспублікі Беларусь ад 7 мая 2003
г. № 185 «Аб некаторых пытаннях прымянення мытнымі органамі Рэспублікі
Беларусь эканамічных санкцый, накладання імі арышту на маёмасць і
прызнанні страціўшымі сілу некаторых указаў і палажэнняў указаў
Прэзідэнта Рэспублікі Беларусь» (Нацыянальны рэестр прававых актаў
Рэспублікі Беларусь, 2003 г., № 52, 1/4586).

5\. Гэты Указ уступае ў сілу праз месяц пасля яго афіцыйнага
апублікавання, за выключэннем пункта 3 і гэтага пункта, якія
ўступаюць у сілу з дня падпісання гэтага Указа.

Прэзідэнт Рэспублікі Беларусь А. ЛУКАШЭНКА.

23 жніўня 2005 г., г. Мінск.
