---
layout: default
---

### Указ Прэзідэнта Рэспублікі Беларусь № 392

****

<span class="underline"></span>

Аб унясенні дапаўнення і змянення ва Указ Прэзідэнта Рэспублікі Беларусь
ад 12 красавіка 2000 г. № 180

1\. Унесці ва Указ Прэзідэнта Рэспублікі Беларусь ад 12 красавіка 2000
г. № 180 «Аб парадку прымянення Дэкрэта Прэзідэнта Рэспублікі Беларусь
ад 26 ліпеня 1999 г. № 29» (Нацыянальны рэестр прававых актаў
Рэспублікі Беларусь, 2000 г., № 37, 1/1164) наступныя
дапаўненне і змяненне:

1.1. дапоўніць Указ пунктам 1прым. наступнага зместу:

«1прым. Прадаўжэнне кантракта ў межах максімальнага тэрміну яго дзеяння
(пункт 2 артыкула 17 Працоўнага кодэкса Рэспублікі Беларусь)
ажыццяўляецца па пагадненню бакоў на тэрмін не меншы за
адзін год. На меншы тэрмін кантракт прадаўжаецца з пісьмовай згоды
работніка, калі іншае не ўстаноўлена Прэзідэнтам Рэспублікі Беларусь.

Пасля завяршэння максімальнага тэрміну дзеяння кантракта, а таксама ў
выпадку пераводу работніка з яго згоды на іншую работу па
дамоўленасці бакоў заключаецца новы кантракт на тэрмін не
меншы за адзін год.

Кожны з бакоў, якія заключылі кантракт, не пазней як за два тыдні да
завяршэння тэрміну яго дзеяння пісьмова папярэджвае другі бок аб
рашэнні прадоўжыць або спыніць працоўныя адносіны.»;

1.2. пункт 2 выкласці ў наступнай рэдакцыі:

«2. Пры заключэнні кантракта з работнікам, працоўны дагавор з якім быў
заключаны на нявызначаны тэрмін, прадаўжэнні або заключэнні новага
кантракта, акрамя выпадкаў, прадугледжаных у частках другой і трэцяй
гэтага пункта, тэрмін яго дзеяння вызначаецца:

з працуючай жанчынай, якая знаходзіцца ў водпуску па цяжарнасці і родах,
маці (бацькам дзіцяці замест маці, апекуном), што знаходзіцца ў водпуску
па догляду дзіцяці да дасягнення ім узросту трох гадоў, — не менш як да
завяршэння названых водпускаў;

з работнікам перадпенсійнага ўзросту (жанчыны — 53 гады, мужчыны — 58
гадоў), які добрасумленна працуе і не дапускае парушэнняў працоўнай і
выканальніцкай дысцыпліны, — не менш як да дасягнення
агульнаўстаноўленага пенсійнага ўзросту (жанчыны — 55
гадоў, мужчыны — 60 гадоў) і атрымання ім права на пенсію па ўзросту.

Кантракты з цяжарнымі жанчынамі, жанчынамі, якія маюць дзяцей ва ўзросце
да трох гадоў (дзяцей-інвалідаў — да 18 гадоў), працоўныя дагаворы з
якімі былі заключаны на нявызначаны тэрмін, не заключаюцца, калі яны
не далі згоды на заключэнне такіх кантрактаў.

Кантракт з цяжарнай жанчынай з яе згоды прадаўжаецца на перыяд
цяжарнасці або іншы тэрмін па пагадненню бакоў.».

2\. Савету Міністраў Рэспублікі Беларусь у трохмесячны тэрмін
забяспечыць прывядзенне актаў заканадаўства ў адпаведнасць з
гэтым Указам і прыняць іншыя меры па яго рэалізацыі.

3\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

23 жніўня 2005 г.

г. Мінск.
