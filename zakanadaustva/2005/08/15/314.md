---
layout: default
---

### УКАЗ Прэзідэнта Рэспублікі Беларусь № 373

****

<span class="underline"></span>

Аб некаторых пытаннях заключэння дагавораў і выканання абавязацельстваў
на тэрыторыі Рэспублікі Беларусь

1\. Устанавіць, што:

1.1. на тэрыторыі Рэспублікі Беларусь з 1 жніўня 2005 г. па 31 снежня
2008 г. пры ажыццяўленні прадпрымальніцкай дзейнасці арганізацыі і
індывідуальныя прадпрымальнікі, калі іншае не ўстаноўлена
Прэзідэнтам Рэспублікі Беларусь, не маюць права:

заключаць дагаворы мены, а таксама спыняць абавязацельствы па аплатных
дагаворах навацыяй, прадастаўленнем узамен выканання адступнога без
паступлення ва ўстаноўленым парадку грашовых сродкаў арганізацыі,
індывідуальнаму прадпрымальніку;

спыняць абавязацельствы без паступлення ва ўстаноўленым парадку грашовых
сродкаў арганізацыі, індывідуальнаму прадпрымальніку з перавышэннем
гранічных нарматываў спынення абавязацельстваў, якія штогод
зацвярджаюцца Саветам Міністраў Рэспублікі Беларусь па
ўзгадненню з Прэзідэнтам Рэспублікі Беларусь.

Абмежаванні, устаноўленыя ў частцы першай гэтага пункта, не прымяняюцца:

у выпадках, калі дзейнасць па заключэнню дагавораў мены не з'яўляецца
прадпрымальніцкай, паколькі мае разавы характар і не накіравана
непасрэдна на атрыманне прыбытку;

пры разліках з бюджэтам, у тым ліку па падатках, зборах (пошлінах) і
іншых абавязковых плацяжах;

пры разліках вэксалямі Урада і Нацыянальнага банка;

пры разліках за паслугі па транзіту і транспарціроўцы прыроднага газу,
які пастаўляецца адкрытым акцыянерным таварыствам «Газпрам»;

пры заліку сустрэчных аднародных патрабаванняў па дагаворах
куплі-продажу, падраду, платнага аказання паслуг у сувязі з
выкарыстаннем тавараў (работ, паслуг) ва ўласнай вытворчасці;

у выпадку спынення абавязацельства без паступлення ва ўстаноўленым
парадку грашовых сродкаў арганізацыі, індывідуальнаму
прадпрымальніку ў сувязі з немагчымасцю яго выканання або
на падставе акта дзяржаўнага органа;

1.2. невыкананне або неналежнае выкананне кіраўніком арганізацыі або
індывідуальным прадпрымальнікам устаноўленых заканадаўствам
абмежаванняў ажыццяўлення мены і спынення абавязацельстваў –

прыводзіць да накладання штрафу ў памеры да 30 базавых велічынь.

Вядзенне па гэтаму адміністрацыйнаму правапарушэнню ажыццяўляецца
ўпаўнаважанымі службовымі асобамі органаў Камітэта дзяржаўнага
кантролю;

1.3. дагаворы і абавязацельствы, заключаныя да ўступлення ў сілу гэтага
Указа, выконваюцца ў парадку, устаноўленым заканадаўствам, якое
дзейнічала да дня ўступлення ў сілу гэтага Указа, на працягу не
больш як аднаго года, без права падаўжэння тэрміну іх дзеяння.

2\. Савету Міністраў Рэспублікі Беларусь:

2.1. зацвердзіць па ўзгадненню з Прэзідэнтам Рэспублікі Беларусь
гранічныя нарматывы спынення абавязацельстваў без паступлення
грашовых сродкаў юрыдычнай асобе, індывідуальнаму прадпрымальніку ў
2005 годзе, прадаставіўшы права рэспубліканскім органам дзяржаўнага
кіравання, іншым дзяржаўным арганізацыям, падпарадкаваным Ураду
Рэспублікі Беларусь, аблвыканкамам і Мінскаму гарвыканкаму з улікам
названых гранічных нарматываў зацвердзіць для адпаведных арганізацый
нарматывы спынення абавязацельстваў без паступлення грашовых сродкаў.

Штогод у 2006—2008 гадах ва ўстаноўленым парадку зацвярджаць гранічныя
нарматывы спынення абавязацельстваў без паступлення грашовых сродкаў
юрыдычнай асобе, індывідуальнаму прадпрымальніку;

2.2. забяспечыць прывядзенне сваіх нарматыўных прававых актаў і
нарматыўных прававых актаў рэспубліканскіх органаў дзяржаўнага
кіравання ў адпаведнасць з гэтым Указам і прыняцце іншых мераў,
накіраваных на выкананне гэтага Указа;

2.3. растлумачваць пытанні заключэння дагавораў і выканання
абавязацельстваў на тэрыторыі Рэспублікі Беларусь з улікам
патрабаванняў гэтага Указа.

3\. Гэты Указ уступае ў сілу з 1 жніўня 2005 г. за выключэннем пункта 2
і гэтага пункта, якія ўступаюць у сілу з дня яго афіцыйнага
апублікавання.

Прэзідэнт

Рэспублікі Беларусь А. ЛУКАШЭНКА.

15 жніўня 2005 г.

г.Мінск.
