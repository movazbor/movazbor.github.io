---
layout: default
---

### Распараджэнне Прэзідэнта Рэспублікі Беларусь № 8рп

****

<span class="underline"></span>

Аб прысуджэнні спецыяльных прэмій Прэзідэнта Рэспублікі Беларусь дзеячам
культуры і мастацтва

1\. Пагадзіцца з рашэннем савета фонду Прэзідэнта Рэспублікі Беларусь па
падтрымцы культуры і мастацтва і прысудзіць за высокія творчыя
дасягненні ў 2004 годзе спецыяльныя прэміі Прэзідэнта
Рэспублікі Беларусь дзеячам культуры і мастацтва ў памеры 100
базавых велічынь кожная ў наступных намінацыях:

МУЗЫЧНАЕ МАСТАЦТВА

Захлеўнаму Леаніду Канстанцінавічу, мастацкаму кіраўніку ансамбля
народнай музыкі «Бяседа» галоўнай (генеральнай)
канцэртна-прадзюсарскай дырэкцыі Нацыянальнай
дзяржаўнай тэлерадыёкампаніі, народнаму артысту Беларусі, — за
стварэнне цыкла песень «С днем рождения, Победа\!»;

Кандрасюку Васілію Васільевічу, загадчыку музычнай часткі дзяржаўнай
установы «Брэсцкі тэатр драмы і музыкі», — за стварэнне эпітафіі для
сімфанічнага аркестра «Героям Брэсцкай крэпасці»;

ЖУРНАЛIСТЫКА

Шэлдышавай Ніне Васільеўне, рэдактару аддзела палітыкі ўстановы
«Рэдакцыя газеты «Рэспубліка», — за цыкл публікацый па
праблемах унутранай і знешняй палітыкі;

КIНО I ТЭЛЕБАЧАННЕ

Азаронку Юрыю Уладзіміравічу, начальніку прэс-цэнтра рэспубліканскай
пракуратуры, — за стварэнне аўтарскай тэлепраграмы «Канспіралогія»
на Першым нацыянальным тэлеканале;

Карпаву Аляксандру Аляксандравічу, галоўнаму рэжысёру вытворча-творчага
рэспубліканскага унітарнага прадпрыемства «Беларускі відэацэнтр», — за
стварэнне дакументальнага фільма «Палітра памяці», прысвечанага 60-й
гадавіне вызвалення Рэспублікі Беларусь ад нямецка-фашысцкіх
захопнікаў;

НАРОДНАЯ ТВОРЧАСЦЬ

Боўду Юрыю Iванавічу, мастаку-афарміцелю раённага Цэнтра культуры і
вольнага часу аддзела культуры Бабруйскага райвыканкама, члену
грамадскага аб'яднання «Беларускі саюз майстроў народнай
творчасці», — за захаванне і развіццё традыцый беларускай
керамікі;

ВЫЯЎЛЕНЧАЕ МАСТАЦТВА

Уроднічу Уладзіміру Васільевічу, дэкану мастацкага факультэта ўстановы
адукацыі «Беларуская дзяржаўная акадэмія мастацтваў», заслужанаму
дзеячу мастацтваў Рэспублікі Беларусь, — за стварэнне карцін
«Жнівеньскі карагод», «Развітанне», «Сад», «Чуецца гоман лесу
высокага»;

ХАРЭАГРАФIЧНАЕ МАСТАЦТВА

Гаявой Валянціне Iванаўне, дырэктару — мастацкаму кіраўніку дзяржаўнай
установы «Беларускі дзяржаўны заслужаны харэаграфічны ансамбль
«Харошкі», народнай артыстцы Беларусі, — за вялікі асабісты
ўклад у развіццё нацыянальнай харэаграфіі, падрыхтоўку новых
канцэртных праграм «Добры вечар» і «Беларусы»;

КРЫТЫКА I МАСТАЦТВАЗНАЎСТВА

Якіменка Тамары Сямёнаўне, прафесару кафедры беларускай музыкі
фартэпіяннага і кампазітарска-музыказнаўчага факультэта
ўстановы адукацыі «Беларуская дзяржаўная акадэмія музыкі», — за
значныя дасягненні ў галіне навукова-даследчай дзейнасці, стварэнне
манаграфіі «Сучасная беларуская этнамузыкалогія»;

«ЗА ЎКЛАД У ВЫХАВАННЕ ТВОРЧАЙ МОЛАДЗI»

Васюк Тамары Iванаўне, дацэнту кафедры народнага дэкаратыўна-прыкладнога
мастацтва факультэта традыцыйнай беларускай культуры і сучаснага
мастацтва ўстановы адукацыі «Беларускі дзяржаўны універсітэт
культуры і мастацтваў», — за адраджэнне традыцыйнай народнай
беларускай керамікі, падрыхтоўку лаўрэатаў рэспубліканскіх і
міжнародных конкурсаў;

Гаўрылаву Віктару Георгіевічу, прафесару кафедры інтэр'ера і
абсталявання факультэта дызайну і дэкаратыўна-прыкладнога
мастацтва ўстановы адукацыі «Беларуская дзяржаўная акадэмія
мастацтваў», — за выдатныя дасягненні ў беларускім
дэкаратыўна-прыкладным мастацтве, значны асабісты ўклад у
выхаванне творчай моладзі;

Полесавай Ганне Станіславаўне, выкладчыку ўстановы адукацыі «Мінскае
дзяржаўнае музычнае вучылішча імя М.I. Глінкі», — за значны ўклад у
развіццё цымбальнай выканальніцкай школы, выдатную падрыхтоўку
ўдзельнікаў Міжнароднага конкурсу выканаўцаў на нацыянальных
шматструнных інструментах імя В. Гарадоўскай;

«ЗА ЎКЛАД У РАЗВIЦЦЁ МIЖНАРОДНЫХ КУЛЬТУРНЫХ СУВЯЗЯЎ РЭСПУБЛIКI БЕЛАРУСЬ»

Сароку Рыгору Сямёнавічу, дырэктару ўстановы адукацыі «Маладзечанскае
дзяржаўнае музычнае вучылішча імя М.К. Агінскага», заслужанаму
работніку культуры Рэспублікі Беларусь, — за прапаганду
беларускага музычнага мастацтва за межамі краіны і дасягнутыя
поспехі ў развіцці міжнародных культурных сувязяў;

народнаму ансамблю народнай музыкі і песні «Грымата» Слонімскага
раённага Дома культуры, — за творчую працу па ўмацаванню
міжнародных культурных сувязяў і папулярызацыю беларускага
музычнага мастацтва;

МУЗЕЙНАЯ СПРАВА

Камароўскай Зінаідзе Мікалаеўне, дырэктару ўстановы «Дзяржаўны
літаратурна-мемарыяльны музей Якуба Коласа», — за вялікі ўклад
у захаванне і вывучэнне творчай спадчыны народнага паэта Беларусі Якуба
Коласа;

Лянкевіч Таісе Леанідаўне, дырэктару дзяржаўнай установы «Мінскі абласны
краязнаўчы музей», — за значныя асабістыя дасягненні ў развіцці музейнай
справы, стварэнне экспазіцыі ў сядзібным доме сям'і Дзяржынскіх
мемарыяльнага комплексу «Дзяржынава»;

БIБЛIЯТЭЧНАЯ СПРАВА

калектыву Ашмянскай цэнтральнай раённай бібліятэкі, — за дасягненні ў
галіне інфармацыйнага абслугоўвання і прававой адукацыі насельніцтва;

калектыву Слуцкай гарадской цэнтральнай бібліятэкі імя Н.К. Крупскай, —
за значны ўклад у развіццё сучасных напрамкаў дзейнасці бібліятэк,
укараненне доўгатэрміновых мэтавых праграм бібліятэчнага
абслугоўвання насельніцтва;

МАСТАЦКАЯ САМАДЗЕЙНАСЦЬ

заслужанаму аматарскаму калектыву Рэспублікі Беларусь народнаму
фальклорнаму ансамблю народнай музыкі «Паазер'е» выкладчыкаў
Пастаўскай дзіцячай школы мастацтваў, — за ўклад у развіццё народнага
мастацтва і адраджэнне нацыянальных музычных традыцый;

народнаму самадзейнаму калектыву «Бліскавіца» філіяла Гродзенскага
рэспубліканскага унітарнага прадпрыемства электраэнергетыкі
«Гроднаэнерга» (Гродзенскія электрычныя сеткі) — за высокае
выканальніцкае майстэрства і актыўную работу па прапагандзе
беларускага песеннага фальклору.

2\. Міністэрству культуры ажыццявіць выплату спецыяльных прэмій
Прэзідэнта Рэспублікі Беларусь дзеячам культуры і мастацтва са
сродкаў фонду Прэзідэнта Рэспублікі Беларусь па падтрымцы культуры і
мастацтва.

3\. Вызваліць сумы прэмій, атрыманых у адпаведнасці з дадзеным
распараджэннем, ад абкладання падаходным падаткам з фізічных
асоб.

Прэзідэнт Рэспублікі Беларусь А. ЛУКАШЭНКА.

7 студзеня 2005 г.

г. Мінск.
