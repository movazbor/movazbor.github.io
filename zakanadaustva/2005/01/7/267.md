---
layout: default
---

### Указ Прэзідэнта Рэспублікі Беларусь № 8

****

<span class="underline"></span>

Аб прысуджэнні прэміі «За духоўнае адраджэнне» 2004 года

Разгледзеўшы прадстаўленні Міністэрства культуры і Беларускай
Праваслаўнай Царквы, пастанаўляю:

1\. За актыўную падзвіжніцкую дзейнасць у гуманітарнай галіне,
накіраваную на развіццё прагрэсіўных мастацка-маральных
традыцый, што садзейнічаюць усталяванню духоўных каштоўнасцяў,
ідэй дружбы і братэрства паміж людзьмі розных нацыянальнасцяў і
веравызнанняў, прысудзіць прэмію «За духоўнае адраджэнне» 2004
года:

Бондар Таісе Мікалаеўне — дырэктару рэдакцыйна-выдавецкай установы
«Літаратура і Мастацтва»;

Бульку Юозасу Вінцавічу — настаяцелю рэлігійнай абшчыны «Парафія касцёла
Святой Ганны ў вёсцы Мосар Глыбоцкага раёна Віцебскай дыяцэзіі
Рымска-каталіцкага Касцёла ў Рэспубліцы Беларусь»;

Загорскай Ніне Сямёнаўне — дацэнту кафедры тэатральнай творчасці
факультэта традыцыйнай беларускай культуры і сучаснага мастацтва
ўстановы адукацыі «Беларускі дзяржаўны універсітэт культуры і
мастацтваў», заслужанаму работніку культуры Рэспублікі
Беларусь, кіраўніку рэспубліканскай навукова-асветнай экспедыцыі
«Дарога да святыняў з Дабратворным агнём ад Труны Гасподняй»;

Савіну Аляксандру Альбертавічу — старшыні праўлення таварыства з
абмежаванай адказнасцю «Экспасервіс», кіраўніку выставачнага
праекта «Беларусь Праваслаўная»;

аўтарскаму калектыву па падрыхтоўцы і выданню фотаальбома «Спадчына
Беларусі» ў складзе Аляксеева Аляксандра Аляксеевіча — рэдактара
аддзела спецпраектаў галоўнай (генеральнай) дырэкцыі тэлевытворчасці
Нацыянальнай дзяржаўнай тэлерадыёкампаніі, Лукашэвіча Алега Вацлававіча
— спецыяльнага карэспандэнта аддзела спецпраектаў галоўнай (генеральнай)
дырэкцыі тэлевытворчасці Нацыянальнай дзяржаўнай тэлерадыёкампаніі,
Шынкевіча Аляксея Рыгоравіча (архімандрыта Алексія) —
свяшчэннаслужыцеля Свята-Духава кафедральнага сабора ў г.
Мінску.

2\. Устанавіць памер прэміі «За духоўнае адраджэнне» 2004 года — 100
базавых велічынь.

3\. Міністэрству культуры ажыццявіць выплату прэмій «За духоўнае
адраджэнне» 2004 года са сродкаў фонду Прэзідэнта Рэспублікі
Беларусь па падтрымцы культуры і мастацтва.

4\. Вызваліць сумы прэмій, атрыманых у адпаведнасці з дадзеным Указам,
ад абкладання падаходным падаткам з фізічных асоб.

5\. Дадзены Указ уступае ў сілу з дня яго падпісання.

Прэзідэнт Рэспублікі Беларусь А. ЛУКАШЭНКА.

7 студзеня 2005 года. г. Мінск.
