---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
5 студзеня 2005 г. № Р-182/2005
</div>
<div data-align="left" style="width: 400px; margin-top: 20px; margin-bottom: 20px;">
Аб прававым рэгуляванні парадку і ўмоў вяртання паявых узносаў асобам, якія выбылі з арганізацый грамадзян-забудоўшчыкаў
</div>
<div data-align="justify">
Канстытуцыйны Суд Рэспублікі Беларусь у складзе старшынствуючага — Старшыні Канстытуцыйнага Суда Васілевіча Р.А., намесніка Старшыні Марыскіна А.У., суддзяў Кенік К.I., Падгрушы В.В., Саркісавай Э.А., Філіпчык Р.І., Шукліна В.З., Шышко Г.Б. разгледзеў на падставе артыкула 40 і часткі першай артыкула 116 Канстытуцыі Рэспублікі Беларусь звароты грамадзян адносна канстытуцыйнасці дзеючых парадку і ўмоў вяртання сродкаў пры спыненні ўдзелу ў будаўніцтве жылых памяшканняў.
</div>
<div data-align="justify">
 
</div>
<div data-align="justify">
У зваротах, у прыватнасці, адзначаецца, што пытанні вяртання грашовых сродкаў асобам, якія выбылі з арганізацый грамадзян-забудоўшчыкаў па розных прычынах, у тым ліку з-за значнага падаражэння кошту будаўніцтва ў параўнанні з першапачаткова агавораным, належным чынам не ўрэгуляваны і іх вырашэнне залежыць ад прыняцця новых грамадзян-забудоўшчыкаў узамен выбыўшых. Нарматыўна ўстаноўленыя гранічныя тэрміны вяртання грашовых сродкаў адсутнічаюць.
</div>
<div data-align="justify">
 
</div>
<div data-align="justify">
Праблема вяртання паявых узносаў грамадзянам, якія выбылі з арганізацый грамадзян-забудоўшчыкаў, ужо разглядалася Канстытуцыйным Судом у 2001 годзе. 12 чэрвеня 2001 г. было прынята рашэнне, у якім Канстытуцыйны Суд адзначыў, што прадугледжаныя Часовым палажэннем аб парадку індэксацыі паявых узносаў, якія вяртаюцца грамадзянам у выпадку іх выхаду з жыллёва-будаўнічых кааператываў, зацверджаным пастановай Кабінета Міністраў Рэспублікі Беларусь ад 6 чэрвеня 1996 г. № 375, тэрміны вяртання ўказаных узносаў не ўлічваюць асаблівасці фарміравання і расходавання фінансавых сродкаў жыллёва-будаўнічых кааператываў, што ўшчамляе правы і законныя інтарэсы членаў кааператываў, пагаршае функцыяніраванне жыллёва-будаўнічых кааператываў як юрыдычных асоб, затрымлівае завяршэнне будаўніцтва жылых дамоў і ўвод іх у эксплуатацыю.
</div>
<div data-align="justify">
 
</div>
<div data-align="justify">
У дадзеным рашэнні Канстытуцыйны Суд прапанаваў Савету Міністраў Рэспублікі Беларусь: вызначыць такі парадак вяртання паявых узносаў, які забяспечваў бы прававую абарону членаў жыллёва-будаўнічых кааператываў, іншых арганізацый грамадзян-забудоўшчыкаў, не толькі якія выбываюць, але і застаюцца; прадугледзець магчымыя механізмы аказання садзейнічання жыллёва-будаўнічым кааператывам, іншым арганізацыям грамадзян-забудоўшчыкаў у вырашэнні пытанняў, што датычацца вяртання паявых узносаў грамадзянам, якія выбылі з членаў кааператыва (іншых арганізацый грамадзян-забудоўшчыкаў), з улікам уважлівасці прычын выбыцця, іншых заслугоўваючых увагі акалічнасцей; пры неабходнасці падрыхтаваць і ўнесці адпаведныя прапановы заканадаўцу.
</div>
<div data-align="justify">
 
</div>
<div data-align="justify">
Пастановай Савета Міністраў Рэспублікі Беларусь ад 1 снежня 2001 г. № 1735 “Аб парадку і ўмовах вяртання (унясення) сродкаў, якія паступілі з розных крыніц, пры спыненні (аднаўленні) удзелу ў будаўніцтве (рэканструкцыі) жылых памяшканняў” пастанова Кабінета Міністраў Рэспублікі Беларусь ад 6 чэрвеня 1996 г. № 375 “Аб зацвярджэнні Часовага палажэння аб парадку індэксацыі паявых узносаў, якія вяртаюцца грамадзянам у выпадку іх выхаду з жыллёва-будаўнічых кааператываў” была прызнана страціўшай сілу з 1 студзеня 2002 г. Адначасова Міністэрству архітэктуры і будаўніцтва з удзелам аблвыканкомаў, Мінскага гарвыканкома, адкрытага акцыянернага таварыства “Ашчадны банк “Беларусбанк” даручалася распрацаваць і па ўзгадненню з Міністэрствам эканомікі, Міністэрствам фінансаў зацвердзіць палажэнне аб парадку і ўмовах вяртання (унясення) сродкаў, якія паступілі з розных крыніц, пры спыненні (аднаўленні) удзелу ў будаўніцтве (рэканструкцыі) жылых памяшканняў з тэрмінам увядзення яго ў дзеянне з 1 студзеня 2002 г.
</div>
<div data-align="justify">
 
</div>
<div data-align="justify">
Пастановай Міністэрства архітэктуры і будаўніцтва Рэспублікі Беларусь ад 28 студзеня 2002 г. № 3 Палажэнне аб парадку і ўмовах вяртання (унясення) сродкаў, якія паступілі з розных крыніц, пры спыненні (аднаўленні) удзелу ў будаўніцтве (рэканструкцыі) жылых памяшканняў (далей – Палажэнне) было зацверджана.
</div>
<div data-align="justify">
 
</div>
<div data-align="justify">
Пунктам 7 Палажэння прадугледжана, што ў выпадку добраахвотнага выхаду або выключэння інвестара з арганізацыі грамадзян-забудоўшчыкаў (удзельнікаў долевага будаўніцтва) агульны сход арганізацыі грамадзян-забудоўшчыкаў (упаўнаважаны орган) прымае рашэнне аб выключэнні яго са складу арганізацыі грамадзян-забудоўшчыкаў (аб скасаванні дагавора з удзельнікам долевага будаўніцтва) і аб вяртанні ўнесеных сродкаў па прыналежнасці. Сума сродкаў, якая вяртаецца, падлягае індэксацыі ў парадку, прадугледжаным Палажэннем, з улікам індэкса змянення кошту будаўніча-мантажных работ, зацверджанага на дату выплаты.
</div>
<div data-align="justify">
 
</div>
<div data-align="justify">
У адпаведнасці з пунктам 18 Палажэння разлік узносаў інвестара, якія падлягаюць вяртанню, зацвярджаецца арганізацыяй грамадзян-забудоўшчыкаў (упаўнаважаным органам) на працягу сямі дзён пасля прыняцця рашэння аб выключэнні інвестара з арганізацыі грамадзян-забудоўшчыкаў (скасавання дагавора з удзельнікам долевага будаўніцтва).
</div>
<div data-align="justify">
 
</div>
<div data-align="justify">
Канстытуцыйны Суд адзначае, што пад разлікам, аб якім ідзе гаворка ў пункце 18 Палажэння, на практыцы разумеецца не рэальны разлік з выбыўшым членам арганізацыі грамадзян-забудоўшчыкаў, а разлік размеру сум, якія падлягаюць выплаце.
</div>
<div data-align="justify">
 
</div>
<div data-align="justify">
Максімальна магчымы тэрмін унясення ўзносу новым інвестарам вызначаецца органам, упаўнаважаным прымаць рашэнне аб уключэнні новага інвестара (пункт 22 Палажэння), таму выплата сум выбыўшаму члену адкладваецца на ўказаны тэрмін.
</div>
<div data-align="justify">
 
</div>
<div data-align="justify">
Аналіз дзеючага парадку і ўмоў вяртання сродкаў выбыўшаму члену арганізацыі грамадзян-забудоўшчыкаў пры спыненні ўдзелу ў будаўніцтве сведчыць, што пытанні, пастаўленыя Канстытуцыйным Судом у рашэнні ад 12 чэрвеня 2001 г., не знайшлі належнага вырашэння, у выніку чаго парушаюцца правы і законныя інтарэсы грамадзян – былых членаў арганізацый грамадзян-забудоўшчыкаў, якім своечасова не вяртаюцца іх уласныя сродкі. Да цяперашняга часу не вызначаны дзейсны механізм фарміравання сродкаў у выпадку неўступлення новых членаў (узамен выбыўшых) у арганізацыі грамадзян-забудоўшчыкаў на працягу доўгага часу, што ў канчатковым выніку адбіваецца і на фінансавым становішчы арганізацыі грамадзян-забудоўшчыкаў, замаруджванні тэмпаў будаўніцтва з-за недафінансавання.
</div>
<div data-align="justify">
 
</div>
<div data-align="justify">
Патрабуе ўпарадкавання прававое рэгуляванне ўзаемаадносін грамадзян-забудоўшчыкаў і ЖБК, іншых аналагічных арганізацый. Прыкладны статут жыллёва-будаўнічага кааператыва, зацверджаны пастановай Савета Міністраў Рэспублікі Беларусь ад 15 лістапада 1984 г. № 400, яўна ўстарэў, яго нормы не адпавядаюць нормам новых Грамадзянскага і Жыллёвага кодэксаў, іншых актаў заканадаўства Рэспублікі Беларусь. Вырашэнне многіх пытанняў на ўзроўні ўстаноўчых дакументаў арганізацыі грамадзян-забудоўшчыкаў не з’яўляецца эфектыўным, паколькі ў такіх выпадках не забяспечваюцца ў належнай меры правы і законныя інтарэсы грамадзян.
</div>
<div data-align="justify">
 
</div>
<div data-align="justify">
Канстытуцыйны Суд лічыць, што выплата праіндэксіраваных сум паявых узносаў выбыўшым членам не абавязкова павінна ўвязвацца з уступленнем у арганізацыю грамадзян-забудоўшчыкаў новых членаў, калі будуць вызначаны парадак і ўмовы падобнага роду выплат са спецыяльнай крыніцы (фондаў, якія ўтвараюцца спецыяльна). Па меркаванню Канстытуцыйнага Суда, пры ўважлівасці прычын выхаду з ліку забудоўшчыкаў гарантамі такіх выплат маглі б быць мясцовыя органы ўлады, банкі, нябанкаўскія фінансава-крэдытныя, страхавыя арганізацыі, суб’екты гаспадарання.
</div>
<div data-align="justify">
 
</div>
<div data-align="justify">
Кіруючыся часткай першай артыкула 116 Канстытуцыі, артыкуламі 7, 11, 36, 38, 40, 40<sup>1</sup> Закона “Аб Канстытуцыйным Судзе Рэспублікі Беларусь”, Канстытуцыйны Суд
</div>
<div data-align="justify">
 
</div>
<div data-align="center">
ВЫРАШЫЎ:
</div>
<div>
 
</div>
<div data-align="justify">
1. Прапанаваць Савету Міністраў Рэспублікі Беларусь вырашыць пытанні, звязаныя з рэальнай выплатай асобам, якія выбылі з арганізацый грамадзян-забудоўшчыкаў, належных ім грашовых сум, забяспечыўшы аптымальны ўлік інтарэсаў як арганізацый грамадзян-забудоўшчыкаў, так і грамадзян, якія з іх выбылі.
</div>
<div data-align="justify">
 
</div>
<div data-align="justify">
2. Гэта рашэнне ўступае ў сілу з дня прыняцця.
</div>
<div data-align="justify">
 
</div>
<div data-align="justify">
3. Апублікаваць гэта рашэнне ў адпаведнасці з заканадаўствам.
</div>
<div data-align="justify">
 
</div>
<div>
 
</div>
<div>
Старшынствуючы –
</div>
<div>
Старшыня Канстытуцыйнага Суда
</div>
<div>
Рэспублікі Беларусь<span>                                                                                                        </span>Р.А. Васілевіч
</div></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
