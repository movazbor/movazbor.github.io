---
layout: default
---

### Указ Прэзідэнта Рэспублікі Беларусь № 511

****

<span class="underline"></span>

Аб некаторых пытаннях выплаты абавязковых страхавых узносаў і іншых
плацяжоў у Фонд сацыяльнай абароны насельніцтва Міністэрства працы
і сацыяльнай абароны і ўнясенні дапаўненняў і змяненняў ва Указ
Прэзідэнта Рэспублікі Беларусь ад 5 чэрвеня 2000 г. № 318

1\. Устанавіць, што:

1.1. не падлягаюць спагнанню органамі Фонду сацыяльнай абароны
насельніцтва Міністэрства працы і сацыяльнай абароны (далей —
Фонд) за перыяд з 1 жніўня 2002 г. да 1 лютага 2003 г. сумы абавязковых
страхавых узносаў, пеняў, эканамічных санкцый і адміністрацыйных
штрафаў, належныя з індывідуальных прадпрымальнікаў, якія:

адначасова з ажыццяўленнем прадпрымальніцкай дзейнасці былі ў названы
перыяд у працоўных, а таксама звязаных з імі адносінах, заснаваных на
членстве (удзеле) у арганізацыях любых арганізацыйна-прававых формаў, і
за іх выплачваліся абавязковыя страхавыя ўзносы;

з'яўляліся атрымальнікамі пенсій і (або) дапамог па догляду дзіцяці да
дасягнення ім узросту трох гадоў;

навучаліся па дзённай форме ва ўстановах адукацыі, якія забяспечваюць
атрыманне прафесійна-тэхнічнай, сярэдняй спецыяльнай і вышэйшай
адукацыі;

з'яўляліся замежнымі грамадзянамі і асобамі без грамадзянства;

1.2. сумы пеняў, налічаных у адпаведнасці з заканадаўствам за
несвоечасовую выплату абавязковых страхавых узносаў і іншых
плацяжоў у Фонд іх плацельшчыкам, якія знаходзяцца на ўліку ў Фондзе
на дату ўступлення ў сілу гэтага Указа, і штрафаў за ўтойванне,
заніжэнне гэтымі плацельшчыкамі аб'ектаў для налічэння
абавязковых страхавых узносаў падлягаюць пераразліку з 1
студзеня 2002 г. (пры ўмове адсутнасці запазычанасці па абавязковых
страхавых узносах) зыходзячы з памеру:

пені — 1/360 стаўкі рэфінансавання Нацыянальнага банка, якая дзейнічала
на дату выплаты абавязковых страхавых узносаў і іншых плацяжоў у Фонд,
устаноўленую заканадаўствам;

штрафу — 40 працэнтаў налічанай (даналічанай) сумы абавязковых страхавых
узносаў;

1.3. прыватныя натарыусы выплачваюць абавязковыя страхавыя ўзносы і
іншыя плацяжы ў Фонд у парадку і на ўмовах, устаноўленых
заканадаўствам для індывідуальных прадпрымальнікаў.

2\. Унесці ва Указ Прэзідэнта Рэспублікі Беларусь ад 5 чэрвеня 2000 г. №
318 «Аб Фондзе сацыяльнай абароны насельніцтва Міністэрства працы і
сацыяльнай абароны» (Нацыянальны рэестр прававых актаў Рэспублікі
Беларусь, 2000 г., № 54, 1/1342; 2001 г., № 111, 1/3242; 2002 г., №
111, 1/4048; 2003 г., № 65, 1/4652; № 101, 1/4888) наступныя дапаўненні
і змяненні:

2.1. пункт 2 дапоўніць словамі «, звязаных з імі апеляцыйных, касацыйных
скаргаў і скаргаў у парадку нагляду, а таксама заяў аб узбуджэнні
загаднага вядзення»;

2.2. Палажэнне аб выплаце абавязковых страхавых узносаў і іншых плацяжоў
у Фонд сацыяльнай абароны насельніцтва Міністэрства працы і сацыяльнай
абароны, зацверджанае названым Указам, выкласці ў новай рэдакцыі
(прыкладаецца).

3\. Прызнаць страціўшымі сілу:

Дэкрэт Прэзідэнта Рэспублікі Беларусь ад 25 ліпеня 2002 г. № 18 «Аб
некаторых пытаннях сацыяльнай абароны грамадзян» (Нацыянальны
рэестр прававых актаў Рэспублікі Беларусь, 2002 г., № 85, 1/3893);

Дэкрэт Прэзідэнта Рэспублікі Беларусь ад 27 студзеня 2003 г. № 3 «Аб
унясенні змянення ў Дэкрэт Прэзідэнта Рэспублікі Беларусь ад 25
ліпеня 2002 г. № 18» (Нацыянальны рэестр прававых актаў Рэспублікі
Беларусь, 2003 г., № 13, 1/4341).

4\. Савету Міністраў Рэспублікі Беларусь у трохмесячны тэрмін:

забяспечыць прывядзенне нарматыўных прававых актаў у адпаведнасць з
гэтым Указам;

прыняць іншыя меры па рэалізацыі гэтага Указа.

5\. Гэты Указ уступае ў сілу праз два месяцы пасля яго афіцыйнага
апублікавання, за выключэннем пункта 4 і гэтага пункта, якія
ўступаюць у сілу з дня афіцыйнага апублікавання гэтага Указа.

Прэзідэнт Рэспублікі Беларусь А. ЛУКАШЭНКА.

28 кастрычніка 2005 г., г. Мінск.
