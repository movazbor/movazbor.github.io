---
layout: default
---

### Указ Прэзідэнта Рэспублікі Беларусь № 163

****

<span class="underline"></span>

Аб звальненні ў запас ваеннаслужачых тэрміновай ваеннай службы, якія
выслужылі ўстаноўленыя тэрміны ваеннай службы па прызыву, і прызыве
грамадзян на тэрміновую ваенную службу і службу ў рэзерве Узброеных Сіл
у красавіку — ліпені 2005 г.

**(Вынятка)**

1\. Звольніць у запас ваеннаслужачых тэрміновай ваеннай службы, якія
выслужылі ўстаноўленыя тэрміны ваеннай службы па прызыву.

2\. Прызваць у красавіку — ліпені 2005 г. на тэрміновую ваенную службу і
на службу ў рэзерве Узброеных Сіл грамадзян Рэспублікі Беларусь
мужчынскага полу, якім да дня прызыву споўнілася 18 гадоў і
якія не маюць права на адтэрміноўку ад прызыву, а таксама грамадзян
прызыўнога ўзросту, якія страцілі права на адтэрміноўку.

3\. Савету Міністраў Рэспублікі Беларусь, абласным, Мінскаму гарадскому
выканаўчым камітэтам забяспечыць выкананне мерапрыемстваў, звязаных з
прызывам грамадзян на тэрміновую ваенную службу і службу ў рэзерве
Узброеных Сіл, у адпаведнасці з заканадаўствам Рэспублікі Беларусь.

4\. Для службовага карыстання.

5\. Устанавіць, што пацярпелыя ад наступстваў катастрофы на
Чарнобыльскай АЭС грамадзяне, прызваныя на тэрміновую
ваенную службу, накіроўваюцца ў воінскія часці і фарміраванні, што
не знаходзяцца на радыеактыўна забруджаных тэрыторыях, і назначаюцца на
воінскія пасады, не звязаныя з работамі па эксплуатацыі крыніц
іанізуючага выпрамянення, звышвысокіх частот і з кампанентамі
ракетнага паліва.

6\. Беларускай чыгунцы па заяўках Міністэрства абароны, іншых дзяржаўных
органаў, у якіх прадугледжана ваенная служба, забяспечыць перавозку
ваеннаслужачых тэрміновай ваеннай службы, якія выслужылі
ўстаноўленыя тэрміны ваеннай службы па прызыву, і грамадзян,
прызваных на тэрміновую ваенную службу і службу ў рэзерве Узброеных
Сіл.

7\. Органам унутраных спраў па пісьмовых зваротах ваенных камісараў
праводзіць вышук і прывод у ваенныя камісарыяты грамадзян, якія
ўхіляюцца ад прызыву на тэрміновую ваенную службы, службу ў рэзерве
Узброеных Сіл.

Ваенным камісарам накіроўваць у органы пракуратуры матэрыялы на названых
асоб для прыцягнення іх да адказнасці ў адпаведнасці з заканадаўчымі
актамі Рэспублікі Беларусь.

8\. Савету Міністраў Рэспублікі Беларусь да 20 верасня 2005 г.
прадставіць Прэзідэнту Рэспублікі Беларусь інфармацыю аб
выніках прызыву грамадзян на тэрміновую ваенную службу і службу ў
рэзерве Узброеных Сіл.

9\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А.ЛУКАШЭНКА.

5 красавіка 2005 г.

г. Мінск.
