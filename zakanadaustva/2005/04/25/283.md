---
layout: default
---

### УКАЗ Прэзідэнта Рэспублікі Беларусь № 186

****

<span class="underline"></span>

Аб зацвярджэнні Палажэння аб парадку праходжання ваеннай службы

1\. Зацвердзіць прыкладзенае Палажэнне аб парадку праходжання ваеннай
службы.

2\. Устанавіць, што начальніку Службы бяспекі Прэзідэнта Рэспублікі
Беларусь і камандуючаму ўнутранымі войскамі Міністэрства ўнутраных
спраў прадастаўляюцца правы кіраўніка дзяржаўнага органа, у якім
прадугледжана ваенная служба, што вызначаюцца Палажэннем аб
парадку праходжання ваеннай службы, у парадку і аб'ёме, якія
ўстанаўліваюцца Прэзідэнтам Рэспублікі Беларусь.

3\. Прызнаць страціўшымі сілу:

Указ Прэзідэнта Рэспублікі Беларусь ад 19 ліпеня 2000 г. № 403 «Аб
зацвярджэнні Палажэння аб праходжанні ваеннай службы афіцэрскім
складам Узброеных Сіл Рэспублікі Беларусь» (Нацыянальны рэестр
прававых актаў Рэспублікі Беларусь, 2000 г., № 71, 1/1456; 2002
г., № 77, 1/3816);

падпункт 2.2 пункта 2 Указа Прэзідэнта Рэспублікі Беларусь ад 2 ліпеня
2002 г. № 345 «Аб удасканаленні парадку прыкамандзіравання
ваеннаслужачых, асоб радавога і начальніцкага саставу
органаў унутраных спраў, фінансавых расследаванняў Камітэта
дзяржаўнага кантролю, органаў і падраздзяленняў па надзвычайных
сітуацыях да дзяржаўных органаў і іншых арганізацый» (Нацыянальны
рэестр прававых актаў Рэспублікі Беларусь, 2002 г., № 77, 1/3816).

4\. Савету Міністраў Рэспублікі Беларусь у шасцімесячны тэрмін:

забяспечыць прывядзенне актаў заканадаўства ў адпаведнасць з гэтым
Указам;

прыняць іншыя меры па рэалізацыі гэтага Указа.

5\. Гэты Указ уступае ў сілу праз адзін месяц пасля яго афіцыйнага
апублікавання, за выключэннем пункта 4 і гэтага пункта, якія
ўступаюць у сілу з дня афіцыйнага апублікавання гэтага Указа, і
часткі другой пункта 6 і пункта 160 прыкладзенага Палажэння аб
парадку праходжання ваеннай службы, якія ўступаюць у сілу праз
шэсць месяцаў з дня афіцыйнага апублікавання гэтага Указа.

Прэзідэнт Рэспублікі Беларусь А.ЛУКАШЭНКА.

25 красавіка 2005 г., г.Мінск.
