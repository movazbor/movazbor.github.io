---
layout: default
---

### Закон Рэспублікі Беларусь

****

<span class="underline"></span>

Аб унясенні дапаўненняў і змяненняў у Закон Рэспублікі Беларусь «Аб
адукацыі»

*Прыняты Палатай прадстаўнікоў 20 мая 2005 года*

Адобраны Саветам Рэспублікі 30 мая 2005 года

  
Артыкул 1. Унесці ў Закон Рэспублікі Беларусь ад 29 кастрычніка 1991
года «Аб адукацыі» ў рэдакцыі Закона Рэспублікі Беларусь ад 19
сакавіка 2002 года (Ведамасці Вярхоўнага Савета Рэспублікі
Беларусь, 1991 г., № 33, ст. 598; Нацыянальны рэестр прававых
актаў Рэспублікі Беларусь, 2002 г., № 37, 2/844; 2004 г., № 123,
2/1060) наступныя дапаўненні і змяненні:

1\. Артыкул 8 дапоўніць часткай трэцяй наступнага зместу:

«Спецыяльная адукацыя можа ажыццяўляцца пры атрыманні дадатковай
адукацыі, у тым ліку пазашкольнага выхавання і навучання,
павышэння кваліфікацыі і перападрыхтоўкі кадраў.».

2\. У артыкуле 15:

частку чацвёртую выкласці ў наступнай рэдакцыі:

«Адукацыйная дзейнасць устаноў адукацыі ліцэнзуецца ў адпаведнасці з
заканадаўствам Рэспублікі Беларусь аб ліцэнзаванні.»;

частку пятую выключыць;

часткі шостую—адзінаццатую лічыць адпаведна часткамі пятай—дзесятай;

У частцы пятай словы «дзяржаўных органаў, якія выдаюць спецыяльныя
дазволы (ліцэнзіі),» замяніць словамі «Міністэрства адукацыі
Рэспублікі Беларусь»;

частку сёмую выкласці ў наступнай рэдакцыі:

«Дзейнасць устаноў адукацыі рэгулюецца палажэннямі аб адпаведных
установах адукацыі, якія зацвярджаюцца Урадам Рэспублікі
Беларусь ці ўпаўнаважаным ім дзяржаўным органам, іншымі актамі
заканадаўства Рэспублікі Беларусь і статутамі гэтых устаноў.».

3\. У артыкуле 22:

частку трэцюю пасля слова «гадоў» дапоўніць словамі «, для асобных
катэгорый асоб з асаблівасцямі псіхафізічнага развіцця —
дзесяць-адзінаццаць гадоў»;

частку чацвёртую пасля слова «года» дапоўніць словамі «, для асобных
катэгорый асоб з асаблівасцямі псіхафізічага развіцця — чатыры-пяць
гадоў»;

частку пятую выкласці ў наступнай рэдакцыі:

«Працягласць атрымання агульнай сярэдняй адукацыі — дванаццаць гадоў,
для асобных катэгорый асоб з асаблівасцямі псіхафізічнага развіцця —
дванаццаць-трынаццаць гадоў.»;

дапоўніць артыкул часткай шостай наступнага зместу:

«Працягласць атрымання агульнай сярэдняй адукацыі для асоб, якія
заканчваюць атрыманне агульнай сярэдняй адукацыі ў вячэрніх
(зменных) школах, складае дванаццаць-трынаццаць гадоў, а для асобных
катэгорый асоб з асаблівасцямі псіхафізічнага развіцця — чатырнаццаць
гадоў.».

4\. У частцы першай артыкула 38:

пасля слова «адукацыя» дапоўніць частку словамі «і карэкцыйнай
дапамогі»;

словы «карэкцыйныя паслугі,» выключыць.

5\. Артыкул 39 выкласці ў наступнай рэдакцыі:

«Артыкул 39. Арганізацыя спецыяльнай адукацыі. Установы, якія
забяспечваюць атрыманне спецыяльнай адукацыі

Навучанне і выхаванне асоб з асаблівасцямі псіхафізічнага развіцця
арганізуюцца ва ўстановах, якія забяспечваюць атрыманне
спецыяльнай адукацыі, на даму, ва ўмовах арганізацый аховы
здароўя і ўстаноў сацыяльнага абслугоўвання.

Да ўстаноў, якія забяспечваюць атрыманне спецыяльнай адукацыі,
адносяцца:

спецыяльныя ўстановы адукацыі для асоб з інтэлектуальнай
недастатковасцю, парушэннем слыху, парушэннямі мовы,
зроку, псіхічнага развіцця (цяжкасцямі ў навучанні), функцый
апорна-рухальнага апарата, цяжкімі і (ці) шматлікімі фізічнымі і
(ці) псіхічнымі парушэннямі;

установы адукацыі агульнага тыпу, якія стварылі ўмовы для атрымання
адукацыі асобамі з асаблівасцямі псіхафізічнага развіцця.».

Артыкул 2. Гэты Закон уступае ў сілу праз дзесяць дзён пасля яго
афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

14 чэрвеня 2005 года, г. Мінск.

№ 27-З
