---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
5 верасня 2000 г. № Р-101/2000
</div>
<div data-align="left" style="width: 400px; margin-top: 20px; margin-bottom: 20px;">
Аб плаце за карыстанне жылымі памяшканнямі і тэхнічнае абслугоўванне жыллёвага фонду
</div>
<div data-align="justify">
Канстытуцыйны Суд Рэспублікі Беларусь у складзе старшынствуючага — Старшыні Канстытуцыйнага Суда Васілевіча Р.А., суддзяў Вараб’я Г.А., Падгрушы В.В., Саркісавай Э.А., Цікавенкі А.Г., Філіпчык Р.I., Шабайлава В.I., Шукліна В.З., разгледзеўшы на падставе артыкула 40 і часткі першай артыкула 116 Канстытуцыі Рэспублікі Беларусь зварот старшыні і намесніка старшыні Пастаяннай камісіі па заканадаўству Палаты прадстаўнікоў Нацыянальнага сходу Рэспублікі Беларусь Бабкова А.К. і Аляксандрава В.М., а таксама шматлікія пісьмы грамадзян, грамадскіх аб’яднанняў аб разліках насельніцтва за карыстанне жылымі памяшканнямі і тэхнічнае абслугоўванне жыллёвага фонду, устанавіў наступнае.
</div>
<div data-align="justify">
 
</div>
<div data-align="justify">
У пастанове Савета Міністраў Рэспублікі Беларусь ад 25 жніўня 1999 г. № 1332 “Аб упарадкаванні разлікаў насельніцтва за карыстанне жылымі памяшканнямі і камунальнымі паслугамі” (у рэдакцыі пастановы ад 28 красавіка 2000 г. № 606) прадугледжана, што плата наймальнікаў за карыстанне жылымі памяшканнямі ў дамах дзяржаўнага жыллёвага фонду, а таксама ўласнікаў жылых памяшканняў і членаў арганізацый грамадзян-забудоўшчыкаў за тэхнічнае абслугоўванне жылога дома ажыццяўляецца зыходзячы з агульнай плошчы займаемага імі жылога памяшкання. Па ўстаноўленых стаўках праводзіцца плата за карыстанне (тэхнічнае абслугоўванне) жылым памяшканнем у межах 20 кв.м агульнай плошчы на кожнага члена сям’і наймальніка, уласніка, члена арганізацыі грамадзян-забудоўшчыкаў, у тым ліку таго, хто захоўвае права карыстання жылым памяшканнем, і 10 кв.м агульнай плошчы на ўсю сям’ю. Плата за карыстанне (тэхнічнае абслугоўванне) астатняй плошчай бярэцца па нарматыўнаму сабекошту эксплуатацыі жыллёвага фонду, што зацвярджаецца аблвыканкомамі, Мінскім гарвыканкомам (пункты 1.1, 1.2).
</div>
<div data-align="justify">
 
</div>
<div data-align="justify">
Аналіз прыведзенай нормы і практыка яе прымянення сведчаць аб тым, што як для наймальнікаў за карыстанне жылымі памяшканнямі ў дамах дзяржаўнага жыллёвага фонду, так і для ўласнікаў жылых памяшканняў і членаў арганізацый грамадзян-забудоўшчыкаў за тэхнічнае абслугоўванне жылога дома ўстаноўлен фактычна аднолькавы памер платы.
</div>
<div data-align="justify">
 
</div>
<div data-align="justify">
Такі падыход да вырашэння пытанняў унясення жыллёва-камунальных плацяжоў як уласнікамі, так і наймальнікамі жылых памяшканняў выклікаў крытычныя адносіны грамадзян, аб чым сведчаць шматлікія звароты грамадзян у Канстытуцыйны Суд, іншыя органы дзяржаўнай улады, а таксама сродкі масавай інфармацыі.
</div>
<div data-align="justify">
 
</div>
<div data-align="justify">
Згодна з артыкулам 48 Канстытуцыі грамадзяне Рэспублікі Беларусь маюць права на жыллё. Гэта права забяспечваецца развіццём дзяржаўнага і прыватнага жыллёвага фонду, садзейнічаннем грамадзянам у набыцці жылля. Грамадзянам, якія маюць патрэбу ў сацыяльнай абароне, жыллё прадастаўляецца дзяржавай і мясцовым самакіраваннем бясплатна або па даступнай для іх плаце ў адпаведнасці з заканадаўствам.
</div>
<div data-align="justify">
 
</div>
<div data-align="justify">
У адпаведнасці з артыкулам 13 Канстытуцыі дзяржава гарантуе роўную абарону і роўныя ўмовы для развіцця ўсіх форм уласнасці.
</div>
<div data-align="justify">
 
</div>
<div data-align="justify">
У артыкулах 273 і 274 Грамадзянскага кодэкса Рэспублікі Беларусь прадугледжана, што ўласніку кватэры ў шматкватэрным доме разам з прыналежным яму памяшканнем, займаемым пад кватэру, належыць таксама доля ў праве ўласнасці на агульную маёмасць дома: ненясучыя канструкцыі дома, механічнае, электрычнае, санітарна-тэхнічнае і іншае абсталяванне за межамі або ўнутры кватэры, якія абслугоўваюць больш адной кватэры.
</div>
<div data-align="justify">
 
</div>
<div data-align="justify">
У адпаведнасці з часткай першай артыкула 8 Закона “Аб сумесным домаўладанні” доля кожнага ўласніка ў праве агульнай уласнасці на агульную маёмасць прапарцыянальна долі плошчы памяшкання, якое належыць яму ў агульнай плошчы жылых і нежылых памяшканняў усіх уласнікаў нерухомай маёмасці сумеснага домаўладання. Згодна з часткай трэцяй артыкула 11 указанага Закона ўласнікі нерухомай маёмасці сумеснага домаўладання нясуць расходы па ўтрыманню і рамонту агульнай маёмасці прапарцыянальна іх долі ў праве агульнай уласнасці на гэту маёмасць. Паслугі па ўтрыманню і рамонту агульнай маёмасці аплачваюцца ў адпаведнасці з заканадаўствам Рэспублікі Беларусь, а агульныя памеры абавязковых плацяжоў на ўтрыманне і рамонт агульнай маёмасці ўстанаўліваюцца на падставе адзіных правіл і норм, зацверджаных адпаведнымі органамі дзяржаўнага кіравання, і павінны забяспечваць пакрыццё выдаткаў на ўтрыманне, бягучы і капітальны рамонт агульнай маёмасці з улікам сацыяльных гарантый, прадугледжаных заканадаўствам.
</div>
<div data-align="justify">
 
</div>
<div data-align="justify">
Заканадаўства Рэспублікі Беларусь устанаўлівае мінімальны ўзровень дзяржаўных гарантый сацыяльнай абароны, які забяспечвае задавальненне асноўных патрэбнасцей чалавека, выражаны ў прадастаўленні грашовых выплат, бясплатных і агульнадаступных сацыяльных паслуг, сацыяльных дапамог. У адпаведнасці з артыкулам 11 Закона Рэспублікі Беларусь “Аб дзяржаўных мінімальных сацыяльных стандартах” да такіх гарантый адносяцца:
</div>
<div data-align="justify">
 
</div>
<div data-align="justify">
максімальна дапушчальная доля ўласных расходаў грамадзян на аплату за карыстанне жылым памяшканнем і аплату камунальных паслуг, а таксама на адлічэнні сродкаў на капітальны рамонт жылога дома ў сукупным даходзе сям’і зыходзячы з максімальнай нормы прадастаўлення агульнай плошчы жылога памяшкання сацыяльнага карыстання і нарматываў спажывання камунальных паслуг;
</div>
<div data-align="justify">
 
</div>
<div data-align="justify">
узровень плацяжоў грамадзян у працэнтах ад кошту прадастаўляемых камунальных паслуг.
</div>
<div data-align="justify">
 
</div>
<div data-align="justify">
Згодна з артыкулам 13 Закона “Аб сумесным домаўладанні” пры сумесным домаўладанні захоўваюцца дзяржаўныя сацыяльныя гарантыі для ўласнікаў, наймальнікаў і арандатараў жылых памяшканняў у памеры і парадку, устаноўленых для грамадзян, якія пражываюць у дамах дзяржаўнага і грамадскага жыллёвага фонду.
</div>
<div data-align="justify">
 
</div>
<div data-align="justify">
Рэалізацыя ўстаноўленых у галіне жыллёва-каммунальнага абслугоўвання сацыяльных гарантый ажыццяўляецца перш за ўсё шляхам прадастаўлення насельніцтву дзяржаўных датацый. Так, у артыкуле 35 Закона “Аб прыватызацыі жыллёвага фонду ў Рэспубліцы Беларусь” вызначана, што ўласнікі жылых памяшканняў пры сумесным домаўладанні штомесячна ўдзельнічаюць у фінансаванні долі затрат, звязаных з эксплуатацыяй і рамонтам месцаў агульнага карыстання, канструктыўных элементаў, інжынерных сістэм, утрыманне прыдамавых тэрыторый па фактычных расходах, але не звыш дзеючай кватэрнай платы, устаноўленай заканадаўствам Рэспублікі Беларусь для адпаведнай катэгорыі грамадзян.
</div>
<div data-align="justify">
 
</div>
<div data-align="justify">
У артыкуле 51 Жыллёвага кодэкса прадугледжана, што наймальнікі, уласнікі жылых памяшканняў, члены арганізацый грамадзян-забудоўшчыкаў абавязаны штомесячна ўдзельнічаць у фінансаванні ў шматкватэрных жылых дамах долі затрат па фактычных расходах, звязаных з эксплуатацыяй і рамонтам дапаможных памяшканняў, канструктыўных элементаў, інжынерных сістэм, утрыманне прыдамавых тэрыторый, суразмерна займаемай імі агульнай плошчы жылых памяшканняў у гэтых дамах.
</div>
<div data-align="justify">
 
</div>
<div data-align="justify">
Прааналізаваўшы дзеючае заканадаўства, якое датычыцца разглядаемага пытання, Канстытуцыйны Суд прыйшоў да вываду, што ў пастанове Савета Міністраў Рэспублікі Беларусь ад 25 жніўня 1999 г. № 1332 “Аб упарадкаванні разлікаў насельніцтва за карыстанне жылымі памяшканнямі і камунальнымі паслугамі” (у рэдакцыі пастановы ад 28 красавіка 2000 г. № 606) не ўлічаны патрабаванні не толькі часткі трэцяй артыкула 51 Жыллёвага кодэкса, але і артыкула 11 Закона “Аб сумесным домаўладанні”, дзе прадугледжана прапарцыянальнасць аплаты ўласнікамі расходаў па ўтрыманню і рамонту агульнай маёмасці. Насуперак гэтаму ў пастанове Урада ўстаноўлены памер платы ў залежнасці ад плошчы жылога памяшкання і колькасці пражываючых у ім, што прыводзіць да дыспрапорцыі ў аплаце.
</div>
<div data-align="justify">
 
</div>
<div data-align="justify">
Канстытуцыйны Суд звяртае таксама ўвагу, што ў пастанове Урада не вырашана пытанне аб аплаце дадатковай жылой плошчы, якой карыстаюцца грамадзяне ў адпаведнасці з заканадаўствам, што на практыцы ў шэрагу выпадкаў прывяло да спагнання платы за яе ў павышаным памеры як за залішнюю плошчу. Па меркаванню Канстытуцыйнага Суда, справядлівым быў бы падыход, пры якім грамадзяне, маючыя права на дадатковую жылую плошчу, аплачвалі б яе ў тым жа памеры, як і за нарматыўную плошчу жылога памяшкання.
</div>
<div data-align="justify">
 
</div>
<div data-align="justify">
Канстытуцыйны Суд таксама адзначае, што пры ўстанаўленні нарматываў платы за карыстанне жылымі памяшканнямі наймальнікамі і за тэхнічнае абслугоўванне жылых памяшканняў уласнікамі павінен улічвацца прынцып сацыяльнай справядлівасці, асабліва ў адносінах да сацыяльна неабароненых катэгорый грамадзян (пенсіянераў і інш.), якія ў сілу аб’ектыўных акалічнасцей аказаліся карыстальнікамі, уласнікамі жылых памяшканняў, што перавышаюць па сваіх памерах устаноўленыя нарматывы. Такі падыход поўнасцю базіраваўся б на палажэннях артыкула 7 Канстытуцыі, устанаўліваючага вяршэнства права, у аснове якога ляжыць прынцып справядлівасці, і артыкула 1 Канстытуцыі, замацоўваючага сацыяльны характар нашай дзяржавы.
</div>
<div data-align="justify">
 
</div>
<div data-align="justify">
Па меркаванню Канстытуцыйнага Суда, шматлікія скаргі грамадзян у пэўнай меры выкліканы супярэчлівасцю і неўзгодненасцю выкарыстоўваемых у жыллёвым заканадаўстве тэрмінаў і паняццяў, а таксама тым, што асобныя жыллёва-эксплуатацыйныя арганізацыі ў паведамленнях і наймальнікам, і ўласнікам жылых памяшканняў указвалі на неабходнасць аплаты “лішкаў жылой плошчы”, хаця заканадаўства прадугледжвае права грамадзян мець ва ўласнасці жылыя памяшканні без абмежавання іх памераў (артыкул 101 Жыллёвага кодэкса).
</div>
<div data-align="justify">
 
</div>
<div data-align="justify">
Вывучаючы пытанне аб тэрмінах і паняццях, якія выкарыстоўваюцца ў жыллёвым заканадаўстве, Канстытуцыйны Суд устанавіў наступнае.
</div>
<div data-align="justify">
 
</div>
<div data-align="justify">
У артыкуле 65 Жыллёвага кодэкса змяшчаецца ўказанне на тое, што наймальнік жылога памяшкання абавязаны ўносіць плату за карыстанне жылым памяшканнем. Такое паняцце, як “плата за тэхнічнае абслугоўванне”, у Жыллёвым кодэксе не змяшчаецца.
</div>
<div data-align="justify">
 
</div>
<div data-align="justify">
У той жа час у пастанове Савета Міністраў Рэспублікі Беларусь ад 25 жніўня 1999 г. № 1332 “Аб упарадкаванні разлікаў насельніцтва за карыстанне жылымі памяшканнямі і камунальнымі паслугамі” выкарыстоўваюцца паняцці “плата за тэхнічнае абслугоўванне” і “плата за карыстанне жылым памяшканнем”.
</div>
<div data-align="justify">
 
</div>
<div data-align="justify">
У Iнструкцыі па разліку платы грамадзян за карыстанне жылымі памяшканнямі і камунальнымі паслугамі, зацверджанай Міністрам жыллёва-камунальнай гаспадаркі Рэспублікі Беларусь 23 верасня 1999 г., змест паняцця “плата за тэхнічнае абслугоўванне” раскрываецца як аплата расходаў, звязаных з эксплуатацыяй і рамонтам месцаў агульнага карыстання, канструктыўных элементаў, інжынерных сістэм, утрыманнем прыдамавых тэрыторый.
</div>
<div data-align="justify">
 
</div>
<div data-align="justify">
Змест паняцця “плата наймальнікаў за карыстанне жылымі памяшканнямі” у нарматыўных актах не раскрываецца. У сувязі з гэтым Канстытуцыйны Суд лічыць, што нормы, якія датычацца жыллёвых плацяжоў наймальнікаў, уласнікаў і членаў арганізацый грамадзян-забудоўшчыкаў, як закранаючыя іх правы і законныя інтарэсы павінны быць адназначна вызначаны перш за ўсё ў Жыллёвым кодэксе.
</div>
<div data-align="justify">
 
</div>
<div data-align="justify">
У сувязі з адсутнасцю ў Жыллёвым кодэксе дакладнага рэгулявання пытанняў, звязаных з ажыццяўленнем насельніцтвам жыллёва-каммунальных плацяжоў, неадназначны падыход да іх прасочваецца і ў падзаконных нарматыўных актах. Так, пастановай Савета Міністраў Рэспублікі Беларусь ад 28 красавіка 2000 г. № 606 устаноўлена роўная плата наймальнікаў за карыстанне жылымі памяшканнямі і ўласнікаў за тэхнічнае абслугоўванне жылога дома. Гэта стварыла перадумовы для атаясамлівання паняццяў “плата за карыстанне жылымі памяшканнямі” і “плата за тэхнічнае абслугоўванне жылога дома” і было ўспрынята як устанаўленне абавязку ўласнікаў аплачваць карыстанне жылымі памяшканнямі. У гэтай сувязі, па меркаванню Канстытуцыйнага Суда, неабходна вызначыць суадносіны паняццяў “плата за тэхнічнае абслугоўванне” і “плата за карыстанне жылымі памяшканнямі”.
</div>
<div data-align="justify">
 
</div>
<div data-align="justify">
Вывучыўшы прымяненне артыкула 51 Жыллёвага кодэкса і пастановы Савета Міністраў Рэспублікі Беларусь ад 25 жніўня 1999 г. № 1332 “Аб упарадкаванні разл<br />
ікаў насельніцтва за карыстанне жылымі памяшканнямі і камунальнымі паслугамі”, Канстытуцыйны Суд адзначае, што на практыцы не забяспечваецца належным чынам канстытуцыйнае права грамадзян на атрыманне поўнай, дакладнай і своечасовай інфармацыі па пытаннях, якія іх цікавяць, у тым ліку па ўтрыманню жыллёвага фонду, яго эксплуатацыі, рамонту і да т.п. Канстытуцыйны Суд лічыць, што адсутнасць належнай інфармацыі па пытаннях аказання тэхнічных паслуг і расходвання плацяжоў, якія ўносяцца наймальнікамі, уласнікамі жылых памяшканняў і членамі арганізацый грамадзян-забудоўшчыкаў, прыводзіць да парушэння іх канстытуцыйных правоў і параджае скаргі.
</div>
<div data-align="justify">
 
</div>
<div data-align="justify">
З улікам выкладзенага і кіруючыся артыкулам 40 і часткай першай артыкула 116 Канстытуцыі Рэспублікі Беларусь, артыкуламі 7, 36 і 38 Закона "Аб Канстытуцыйным Судзе Рэспублікі Беларусь", Канстытуцыйны Суд
</div>
<div data-align="justify">
 
</div>
<div data-align="center">
ВЫРАШЫЎ:
</div>
<div>
 
</div>
<div data-align="justify">
1. Прапанаваць адпаведна Нацыянальнаму сходу Рэспублікі Беларусь, Ураду Рэспублікі Беларусь:
</div>
<div data-align="justify">
 
</div>
<div data-align="justify">
забяспечыць рэалізацыю артыкула 11 Закона “Аб сумесным домаўладанні”, якая прадугледжвае, што ўласнікі нерухомай маёмасці сумеснага домаўладання нясуць расходы па ўтрыманню і рамонту агульнай маёмасці прапарцыянальна іх долі ў праве агульнай уласнасці на гэту маёмасць, выключыўшы пры гэтым існуючыя дыспрапорцыі, выкліканыя ўстаноўленым парадкам павелічэння платы за “залішнюю жылую плошчу”. З улікам канстытуцыйных палажэнняў аб роўнай абароне правоў і законных інтарэсаў грамадзян памер платы ўласнікамі жылых памяшканняў за тэхнічнае абслугоўванне не павінен перавышаць аналагічнай платы наймальнікаў жылых памяшканняў;
</div>
<div data-align="justify">
 
</div>
<div data-align="justify">
пры рашэнні пытання аб плаце за карыстанне жылымі памяшканнямі і тэхнічнае абслугоўванне жыллёвага фонду зыходзіць з неабходнасці больш поўнага ўліку прынцыпу сацыяльнай справядлівасці, асабліва ў адносінах да сацыяльна неабароненых катэгорый грамадзян (пенсіянераў і інш.), якія ў сілу аб’ектыўных акалічнасцей аказаліся карыстальнікамі або ўладальнікамі жылых памяшканняў, што перавышаюць па сваіх памерах устаноўленыя нарматывы;
</div>
<div data-align="justify">
 
</div>
<div data-align="justify">
устараніць існуючыя супярэчнасці паміж нарматыўнымі актамі, якія рэгулююць плату за карыстанне жылымі памяшканнямі і тэхнічнае абслугоўванне, упарадкаваўшы пры гэтым тэрміны і паняцці, што выкарыстоўваюцца ў жыллёвым заканадаўстве, у мэтах іх адназначнага разумення і прымянення на практыцы;
</div>
<div data-align="justify">
 
</div>
<div data-align="justify">
вызначыць парадак і ўмовы больш шырокага давядзення да грамадзян звестак, якія датычацца расходвання сродкаў, атрыманых ад насельніцтва за карыстанне жылымі памяшканнямі і іх тэхнічнае абслугоўванне.
</div>
<div data-align="justify">
 
</div>
<div data-align="justify">
2. Гэта рашэнне ўступае ў сілу з дня яго прыняцця.
</div>
<div data-align="justify">
 
</div>
<div data-align="justify">
3. Апублікаваць гэта рашэнне ў адпаведнасці з дзеючым заканадаўствам.
</div>
<div>
 
</div>
<div>
 
</div>
<div>
Старшынствуючы —
</div>
<div>
Старшыня Канстытуцыйнага Суда
</div>
<div>
Рэспублікі Беларусь <span>                                                                                                          Р.А. Васілевіч</span>
</div></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
