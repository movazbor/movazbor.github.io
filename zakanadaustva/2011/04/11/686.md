---
layout: default
---

#### Заява

##### Прэзідыума Савета Рэспублікі і Савета Палаты прадстаўнікоў Нацыянальнага сходу Рэспублікі Беларусь у сувязі з тэрарыстычным актам 11 красавіка 2011 года на станцыі метро "Кастрычніцкая" ў г. Мінску

　

11 красавіка 2011 года на станцыі метро "Кастрычніцкая" ў г. Мінску
адбыўся тэрарыстычны акт, які прывёў да шматлікіх чалавечых ахвяр.

Мы расцэньваем гэтае жудаснае злачынства як замах на вышэйшыя
каштоўнасці — жыццё, здароўе і годнасць чалавека, як спробу
расхістаць прававыя асновы беларускай дзяржавы, пасеяць паніку, страх
і недавер у грамадстве.

Гэтая трагічная падзея яшчэ раз пераконвае нас у неабходнасці аб'яднання
намаганняў дзяржавы, грамадства, усіх грамадзян у імя забеспячэння міру,
згоды і бяспекі.

Мы перакананы, што нікому не ўдасца дэстабілізаваць сітуацыю ў краіне,
запалохаць народ Беларусі і прымусіць яго звярнуць з выбранага шляху.
Арганізатарам і выканаўцам гэтага цынічнага і жорсткага злачынства не
пазбегнуць справядлівай адплаты.

Члены Савета Рэспублікі і дэпутаты Палаты прадстаўнікоў Нацыянальнага
сходу Рэспублікі Беларусь падзяляюць боль цяжкай і незаменнай страты,
выказваюць самыя глыбокія спачуванні родным і блізкім загінулых і зычаць
выздараўлення ўсім, хто пацярпеў ад тэрарыстычнага акта.

**А.М. Рубінаў, Старшыня Савета Рэспублікі  
Нацыянальнага сходу Рэспублікі Беларусь.**

**У.П. Андрэйчанка, Старшыня Палаты  
прадстаўнікоў Нацыянальнага сходу  
Рэспублікі Беларусь.**
