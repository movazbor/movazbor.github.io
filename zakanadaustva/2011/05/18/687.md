---
layout: default
---

#### Указ Прэзідэнта Рэспублікі Беларусь № 200

**Аб звальненні ў запас ваеннаслужачых тэрміновай ваеннай службы,  
якія выслужылі ўстаноўленыя тэрміны ваеннай службы па прызыве, і прызыве
грамадзян на тэрміновую ваенную службу ў маі — ліпені 2011 г.**

(Вынятка)

1\. Звольніць у запас ваеннаслужачых тэрміновай ваеннай службы, якія
выслужылі ўстаноўленыя тэрміны ваеннай службы па прызыве.

2\. Прызваць у маі — ліпені 2011 г. на тэрміновую ваенную службу
грамадзян Рэспублікі Беларусь мужчынскага полу, якім да дня
прызыву споўнілася 18 гадоў і якія не маюць права на адтэрміноўку
ад прызыву, а таксама грамадзян прызыўнога ўзросту, якія страцілі
права на адтэрміноўку.

3\. Савету Міністраў Рэспублікі Беларусь, абласным, Мінскаму гарадскому
выканаўчым камітэтам забяспечыць выкананне мерапрыемстваў, звязаных з
прызывам грамадзян на тэрміновую ваенную службу, у адпаведнасці з
заканадаўчымі актамі Рэспублікі Беларусь.

4\. Міністэрству абароны да 1 жніўня 2011 г. накіраваць грамадзян,
прызваных на тэрміновую ваенную службу, ва Узброеныя Сілы, іншыя
войскі і воінскія фарміраванні Рэспублікі Беларусь у межах колькасці
згодна з дадаткам\*.

5\. Устанавіць, што пацярпелыя ад катастрофы на Чарнобыльскай АЭС
грамадзяне, прызваныя на тэрміновую ваенную службу, накіроўваюцца
ў воінскія часці і фарміраванні, якія не знаходзяцца на тэрыторыі
радыеактыўнага забруджвання, і назначаюцца на воінскія пасады, не
звязаныя з работамі па эксплуатацыі крыніц іанізуючага выпрамянення,
звышвысокіх частот і з кампанентамі ракетнага паліва.

6\. Дзяржаўнаму аб'яднанню "Беларуская чыгунка" забяспечыць па заяўках
Міністэрства абароны, іншых дзяржаўных органаў, у якіх прадугледжана
ваенная служба, перавозку ваеннаслужачых тэрміновай ваеннай службы,
якія выслужылі ўстаноўленыя тэрміны ваеннай службы па прызыве, і
грамадзян, прызваных на тэрміновую ваенную службу.

7\. Ваенным камісарам на падставе адпаведных рашэнняў раённых
(гарадскіх) прызыўных камісій накіроўваць у органы пракуратуры
матэрыялы на грамадзян, якія ўхіліліся ад прызыву на тэрміновую ваенную
службу, для прыцягнення іх да адказнасці ў адпаведнасці з заканадаўчымі
актамі.

8\. Савету Міністраў Рэспублікі Беларусь да 20 верасня 2011 г.
прадставіць Прэзідэнту Рэспублікі Беларусь інфармацыю аб
выніках прызыву грамадзян на тэрміновую ваенную службу.

9\. Гэты Указ уступае ў сілу пасля яго афіцыйнага апублікавання.

　

\* Дадатак — для службовага карыстання.

**Прэзідэнт Рэспублікі Беларусь Аляксандр Лукашэнка.**

18 мая 2011 г.

г. Мінск.
