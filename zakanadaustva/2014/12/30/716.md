---
layout: default
---

# [Указ № 650 ад 30 снежня 2014 г. «Аб прысуджэнні спецыяльнай прэміі Прэзідэнта Рэспублікі Беларусь дзеячам культуры і мастацтва 2014 года»](http://old3.zviazda.by/2015/01/66699.html "Permanent Link to Указ № 650 ад 30 снежня 2014 г. «Аб прысуджэнні спецыяльнай прэміі Прэзідэнта Рэспублікі Беларусь дзеячам культуры і мастацтва 2014 года»")

<div class="entry">

**Разгледзеўшы прадстаўленні Міністэрства культуры і савета фонду
Прэзідэнта Рэспублікі Беларусь па падтрымцы культуры і
мастацтва,** **пастанаўляю:**

1\. За выдатныя дасягненні ў галіне музычнага і выяўленчага мастацтва,
кінавідэамастацтва, музейнай справы, народнай мастацкай творчасці,
архітэктуры, выхавання творчай моладзі, якія атрымалі грамадскае
прызнанне, прысудзіць спецыяльную прэмію Прэзідэнта Рэспублікі
Беларусь дзеячам культуры і мастацтва 2014 года:

***ансамблю песні і танца «Медуніца» ўстановы культуры «Магілёўская
абласная філармонія»*** — за значны ўклад у захаванне і развіццё
традыцыйнай беларускай музычнай культуры, актыўную канцэртную
дзейнасць;

***аўтарскаму калектыву закрытага акцыянернага таварыства «Сталічнае
тэлебачанне» ў складзе Адашкіна Аляксея Васільевіча, дырэктара
дырэкцыі спецыяльных праектаў, і Макей Вольгі Сяргееўны,
карэспандэнта спецыяльнай службы карэспандэнтаў дырэкцыі
інфармацыйнага вяшчання,*** — за стварэнне цыкла дакументальных
фільмаў «Шай-бу\! Shаі-BY\!..»;

***аўтарскаму калектыву ў складзе Боганевай Алены Міхайлаўны,
супрацоўніка дзяржаўнай навуковай установы «Цэнтр
даследаванняў беларускай культуры, мовы і літаратуры
Нацыянальнай акадэміі навук Беларусі», Варфаламеевай Тамары
Барысаўны, старшага навуковага супрацоўніка гэтай навуковай
установы, і Козенкі Мікалая Аляксеевіча, педагога дзяржаўнай
установы адукацыі «Цэнтр дадатковай адукацыі «Ветразь»
Кастрычніцкага раёна г. Мінска,*** — за стварэнне
фундаментальнага навуковага 6-томнага выдання «Традыцыйная
мастацкая культура беларусаў»;

***аўтарскаму калектыву ў складзе Дамнянковай Людмілы Уладзіміраўны,
дацэнта кафедры народнага дэкаратыўна-прыкладнога мастацтва ўстановы
адукацыі «Беларускі дзяржаўны ўніверсітэт культуры і мастацтваў»,
Лабковіча Пятра Віктаравіча, дырэктара творча-эксперыментальнага
прыватнага ўнітарнага прадпрыемства «ГУДАРТ», і Лазукі Барыса
Андрэевіча, загадчыка аддзела старажытнабеларускай культуры
дзяржаўнай навуковай установы «Цэнтр даследаванняў беларускай
культуры, мовы і літаратуры Нацыянальнай акадэміі навук
Беларусі»,*** — за вялікую навуковую і творчую працу па
адраджэнні традыцый нацыянальнай культуры і асабісты ўклад у
стварэнне экспазіцыі музея гісторыі слуцкіх паясоў на базе
рэспубліканскага ўнітарнага прадпрыемства мастацкіх вырабаў
«Слуцкія паясы» ў г.Слуцку Мінскай вобласці;

***калектыву дзяржаўнай установы «Мемарыяльны комплекс «Брэсцкая
крэпасць-герой»*** — за вялікі ўклад у захаванне гістарычнай
памяці аб Вялікай Айчыннай вайне і стварэнне новай экспазіцыі ў
Паўднёва-ўсходняй казарме Цытадэлі Брэсцкай крэпасці «Музей вайны —
тэрыторыя міру»;

***калектыву дзяржаўнай установы культуры «Творчыя майстэрні «Цэнтр
сучасных мастацтваў»*** — за вялікі ўклад у прапаганду сучаснага
выяўленчага мастацтва Беларусі і арганізацыю значных выставачных
праектаў;

***калектыву Неглюбскага сельскага цэнтра ткацтва Веткаўскага раёна
Гомельскай вобласці*** — за значныя дасягненні ў справе адраджэння
і развіцця народных рамёстваў, захаванне і папулярызацыю традыцыйных
тэхналогій вытворчасці неглюбскіх ручнікоў;

***Багласаву Сяргею Георгіевічу, члену грамадскага аб’яднання «Беларускі
саюз архітэктараў», галоўнаму спецыялісту камунальнага
будаўніча-эксплуатацыйнага ўнітарнага прадпрыемства
«Мінская спадчына»,*** — за значны асабісты ўклад у рэстаўрацыю і
аднаўленне гісторыка-культурнага комплексу плошчы Свабоды з прылеглай
забудовай у г.Мінску;

***Бандарэнку Сяргею Афанасьевічу, мастаку-скульптару, члену грамадскага
аб’яднання «Беларускі саюз мастакоў»,*** — за вялікі ўклад у развіццё
беларускага выяўленчага мастацтва і стварэнне высокамастацкіх твораў
манументальнай і станковай скульптуры;

***Ганчаруку Уладзіміру Іванавічу, прафесару кафедры малюнка ўстановы
адукацыі «Беларуская дзяржаўная акадэмія мастацтваў»,*** — за вялікі
асабісты ўклад у развіццё выяўленчага мастацтва Беларусі і выхаванне
таленавітай моладзі.

2\. Міністэрству культуры ажыццявіць выплату спецыяльных прэмій
Прэзідэнта Рэспублікі Беларусь дзеячам культуры і мастацтва
2014 года са сродкаў фонду Прэзідэнта Рэспублікі Беларусь па падтрымцы
культуры і мастацтва.

3\. Вызваліць сумы прэмій, атрыманых у адпаведнасці з гэтым Указам, ад
абкладання падаходным падаткам з фізічных асоб.

4\. Гэты Указ уступае ў сілу з дня яго падпісання.

**Прэзідэнт Рэспублікі Беларусь** **Аляксандр Лукашэнка.**

</div>
