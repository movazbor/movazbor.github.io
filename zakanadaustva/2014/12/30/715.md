---
layout: default
---

# [Указ № 649 ад 30 снежня 2014 г. «Аб прысуджэнні прэміі Прэзідэнта Рэспублікі Беларусь «За духоўнае адраджэнне» 2014 года»](http://old3.zviazda.by/2015/01/66698.html "Permanent Link to Указ № 649 ад 30 снежня 2014 г. «Аб прысуджэнні прэміі Прэзідэнта Рэспублікі Беларусь «За духоўнае адраджэнне» 2014 года»")

<div class="entry">

**Разгледзеўшы прадстаўленні Міністэрства культуры і савета фонду
Прэзідэнта Рэспублікі Беларусь па падтрымцы культуры і мастацтва,
узгодненыя з кіраўніцтвам Беларускай праваслаўнай царквы, пастанаўляю:**

1\. За актыўную дзейнасць у гуманітарнай галіне, што садзейнічае
захаванню і памнажэнню нацыянальнага культурнага здабытку,
выхаванню ў моладзі любові да Айчыны, умацаванню духоўных
каштоўнасцяў і мастацка-маральных традыцый, ідэй
чалавекалюбства, дабрачыннасці і міласэрнасці, прысудзіць
прэмію Прэзідэнта Рэспублікі Беларусь «За духоўнае адраджэнне» 2014
года:

***аўтарскаму калектыву ў складзе протаіерэя Карасцялёва Ігара
Еўдакімавіча, настаяцеля рэлігійнай абшчыны «Прыход храма
іконы Божай Маці «Усіх тужлівых Радасць» у г. Мінску Мінскай
епархіі Беларускай праваслаўнай царквы, і Краўцовай Марыны
Віктараўны, дацэнта кафедры асноў спецыяльнай педагогікі і
псіхалогіі ўстановы адукацыі «Беларускі дзяржаўны педагагічны
ўніверсітэт імя Максіма Танка»,*** — за стварэнне вучэбна-вытворчых
майстэрань рэлігійнай суполкі «Прыход храма іконы Божай Маці «Усіх
тужлівых Радасць» у г. Мінску Мінскай епархіі Беларускай
праваслаўнай царквы;

***калектыву дзяржаўнай тэатральна-відовішчнай установы «Нацыянальны
акадэмічны Вялікі тэатр оперы і балета Рэспублікі Беларусь»*** — за
ўвасабленне нацыянальна-гістарычнай тэматыкі ў спектаклях тэатра і
пастаноўку балета «Вітаўт»;

***калектыву дзяржаўнай установы «Рэспубліканскі інтэрнат ветэранаў
вайны і працы»*** — за вялікі ўклад у развіццё дзяржаўнай сістэмы
сацыяльнай абароны, сцвярджэнне ідэй чалавекалюбства і міласэрнасці ў
грамадстве;

***калектыву ўстановы адукацыі «Нацыянальны дзіцячы
адукацыйна-аздараўленчы цэнтр «Зубраня»*** — за
значныя дасягненні ў развіцці здольнасцяў таленавітых і адораных
дзяцей і падлеткаў, выхаванне будучых грамадскіх лідараў;

***Цэнтральнаму камітэту грамадскага аб’яднання «Беларускі
рэспубліканскі саюз моладзі»*** — за значны ўклад у
грамадзянскае выхаванне і фарміраванне патрыятычнай
самасвядомасці моладзі.

2\. Міністэрству культуры ажыццявіць выплату прэмій Прэзідэнта
Рэспублікі Беларусь «За духоўнае адраджэнне» 2014 года са
сродкаў фонду Прэзідэнта Рэспублікі Беларусь па падтрымцы культуры
і мастацтва.

3\. Вызваліць сумы прэмій, атрыманых у адпаведнасці з гэтым Указам, ад
абкладання падаходным падаткам з фізічных асоб.

4\. Гэты Указ уступае ў сілу з дня яго падпісання.

**Прэзідэнт Рэспублікі Беларусь Аляксандр Лукашэнка.**

</div>
