---
layout: default
---

# [Аб унясенні змяненняў і дапаўненняў у Закон Рэспублікі Беларусь «Аб цэнаўтварэнні»](http://old3.zviazda.by/2014/08/47503.html "Permanent Link to Аб унясенні змяненняў і дапаўненняў у Закон Рэспублікі Беларусь «Аб цэнаўтварэнні»")

<div class="entry">

Закон Рэспублікі Беларусь

*Прыняты Палатай прадстаўнікоў   24 чэрвеня 2014 года*

*Ухвалены Саветам Рэспублікі          26 чэрвеня 2014 года*

**Артыкул 1.** Унесці ў Закон Рэспублікі Беларусь ад 10 мая 1999 года
«Аб цэнаўтварэнні» (Нацыянальны рэестр прававых актаў Рэспублікі
Беларусь, 1999 г., № 37, 2/30; 2006 г., № 6, 2/1177; 2008 г., № 14,
2/1414) наступныя змяненні і дапаўненні:

1\. З артыкула 1 словы «паўнамоцтвы дзяржаўных органаў, якія
ажыццяўляюць рэгуляванне цэнаўтварэння і кантроль за ім,»
выключыць.

2\. Артыкул 2 выкласці ў наступнай рэдакцыі:

**«Артыкул 2. Заканадаўства Рэспублікі Беларусь аб цэнаўтварэнні**

Заканадаўства Рэспублікі Беларусь аб цэнаўтварэнні складаецца з гэтага
Закона і іншых актаў заканадаўства.

Асаблівасці цэнаўтварэння ў сферах натуральных манаполій вызначаюцца
заканадаўствам Рэспублікі Беларусь аб натуральных манаполіях.

Калі міжнароднымі дагаворамі Рэспублікі Беларусь вызначаны іншыя
правілы, чым тыя, якія змяшчаюцца ў гэтым Законе, то прымяняюцца
правілы міжнародных дагавораў.».

3\. У артыкуле 3:

абзац чацвёрты выкласці ў наступнай рэдакцыі:

«цэнаўтварэнне — працэс па вызначэнні і прымяненні цэн (тарыфаў);»;

падрадковую заўвагу да абзаца чацвёртага выключыць;

абзацы шосты і сёмы выкласці ў наступнай рэдакцыі:

«рэгуляванне цэн (тарыфаў) — уздзеянне на працэсы вызначэння і
прымянення цэн (тарыфаў) з боку суб’ектаў цэнаўтварэння, якія
ажыццяўляюць рэгуляванне цэн (тарыфаў);

рэгуляваная цана (тарыф) — цана (тарыф), што вызначаецца суб’ектамі
цэнаўтварэння, якія ажыццяўляюць рэгуляванне цэн (тарыфаў);»;

з абзаца восьмага словы «, якая вызначаецца суб’ектам цэнаўтварэння»
выключыць;

абзац дзясяты выкласці ў наступнай рэдакцыі:

«гранічная надбаўка (зніжка, нацэнка) — абмежаванне да цаны, што
вызначаецца суб’ектамі цэнаўтварэння, якія ажыццяўляюць
рэгуляванне цэн (тарыфаў);»;

пасля абзаца адзінаццатага дапоўніць артыкул абзацам наступнага зместу:

«індэксацыя цаны (тарыфу) — змяненне ўзроўню цаны (тарыфу) шляхам
прымянення каэфіцыента да цаны (тарыфу) у парадку, вызначаным
заканадаўствам;»;

абзац дванаццаты лічыць абзацам трынаццатым;

абзац трынаццаты выкласці ў наступнай рэдакцыі:

«дэклараванне цэн (тарыфаў) — рэгістрацыя цэн (тарыфаў) юрыдычнымі
асобамі, індывідуальнымі прадпрымальнікамі, уключанымі ў Дзяржаўны
рэестр гаспадарчых суб’ектаў, якія займаюць дамінуючае становішча на
таварных рынках, у дзяржаўных органах, вызначаных заканадаўствам.».

4\. Артыкул 4 выкласці ў наступнай рэдакцыі:

**«Артыкул 4. Суб’екты цэнаўтварэння**

Суб’ектамі цэнаўтварэння ў Рэспубліцы Беларусь з’яўляюцца:

Прэзідэнт Рэспублікі Беларусь;

дзяржаўныя органы (арганізацыі), якія ажыццяўляюць рэгуляванне цэн
(тарыфаў);

юрыдычныя асобы, якія не з’яўляюцца дзяржаўнымі органамі
(арганізацыямі), што ажыццяўляюць рэгуляванне цэн (тарыфаў)
(далей — юрыдычныя асобы);

індывідуальныя прадпрымальнікі;

іншыя фізічныя асобы, якія маюць права ў адпаведнасці з заканадаўствам
ажыццяўляць пэўныя віды дзейнасці, што не адносяцца заканадаўчымі
актамі да прадпрымальніцкай дзейнасці, на тавары (работы, паслугі)
якіх прымяняюцца рэгуляваныя цэны (тарыфы) (далей — фізічныя асобы).».

5\. У артыкуле 5:

абзацы чацвёрты і шосты выключыць;

абзац пяты лічыць абзацам чацвёртым.

6\. Назву раздзела 3 выкласці ў наступнай рэдакцыі:

**«РАЗДЗЕЛ 3**

**РЭГУЛЯВАННЕ ЦЭН (ТАРЫФАЎ)».**

7\. У артыкуле 7:

абзац другі выкласці ў наступнай рэдакцыі:

«тавары, якія выраблены (рэалізуюцца) ва ўмовах натуральных манаполій,
паслугі, якія аказваюцца (прадастаўляюцца) суб’ектамі натуральных
манаполій, што адносяцца да сфер натуральных манаполій;»;

у абзацы трэцім:

словы «сацыяльна значныя» выключыць;

пасля слова «Прэзідэнтам» дапоўніць абзац словамі «Рэспублікі Беларусь».

8\. У артыкуле 8:

у частцы першай:

у абзацы першым:

словы «Рэспубліканскія органы дзяржаўнага кіравання, абласныя і Мінскі
гарадскі выканаўчыя і распарадчыя органы» замяніць словамі «Прэзідэнт
Рэспублікі Беларусь, дзяржаўныя органы (арганізацыі), якія ажыццяўляюць
рэгуляванне цэн (тарыфаў),»;

словы «прамое (адміністрацыйнае)» выключыць;

абзац чацвёрты выкласці ў наступнай рэдакцыі:

«гранічных надбавак (зніжак, нацэнак);»;

у абзацы шостым слова «вызначэння» замяніць словам «устанаўлення»;

пасля абзаца шостага дапоўніць частку абзацам наступнага зместу:

«індэксацыі цэн (тарыфаў);»;

абзац сёмы лічыць абзацам восьмым;

у частцы другой:

пасля слоў «Дзяржаўныя органы» дапоўніць частку словам «(арганізацыі)»;

слова «цэнаўтварэння» замяніць словамі «цэн (тарыфаў)».

9\. Раздзел 4 выкласці ў наступнай рэдакцыі:

**«РАЗДЗЕЛ 4**

**ДЗЯРЖАЎНАЕ РЭГУЛЯВАННЕ  
Ў ГАЛІНЕ ЦЭНАЎТВАРЭННЯ**

**Артыкул 9. Паўнамоцтвы Прэзідэнта Рэспублікі Беларусь у галіне
цэнаўтварэння**

Прэзідэнт Рэспублікі Беларусь:

вызначае адзіную дзяржаўную палітыку ў галіне цэнаўтварэння;

вызначае пералік тавараў (работ, паслуг), цэны (тарыфы) на якія
рэгулююцца;

вызначае дзяржаўныя органы (арганізацыі), якія ажыццяўляюць рэгуляванне
цэн (тарыфаў), з улікам палажэнняў гэтага Закона;

ажыццяўляе рэгуляванне цэн (тарыфаў) на асобныя тавары (работы,
паслугі);

упаўнаважвае Савет Міністраў Рэспублікі Беларусь на зацвярджэнне
пералікаў тавараў (работ, паслуг), цэны (тарыфы) на якія
рэгулююцца асобнымі дзяржаўнымі органамі (арганізацыямі), што
ажыццяўляюць рэгуляванне цэн (тарыфаў);

ажыццяўляе іншыя паўнамоцтвы ў галіне цэнаўтварэння ў адпаведнасці з
Канстытуцыяй Рэспублікі Беларусь, гэтым Законам і іншымі
заканадаўчымі актамі.

**Артыкул 10. Дзяржаўныя органы (арганізацыі), якія ажыццяўляюць
рэгуляванне цэн (тарыфаў)**

Дзяржаўнымі органамі (арганізацыямі), якія ажыццяўляюць рэгуляванне цэн
(тарыфаў), з’яўляюцца:

Савет Міністраў Рэспублікі Беларусь;

рэспубліканскі орган дзяржаўнага кіравання па пытаннях эканомікі, на які
ў адпаведнасці з заканадаўствам ускладзены функцыі рэгулявання цэн
(тарыфаў);

іншыя дзяржаўныя органы (арганізацыі), на якія ў адпаведнасці з гэтым
Законам і актамі Прэзідэнта Рэспублікі Беларусь ускладзены
паўнамоцтвы па рэгуляванні цэн (тарыфаў).

**Артыкул 11. Паўнамоцтвы дзяржаўных органаў (арганізацый), якія
ажыццяўляюць рэгуляванне цэн (тарыфаў)**

Савет Міністраў Рэспублікі Беларусь:

забяспечвае правядзенне адзінай дзяржаўнай палітыкі ў галіне
цэнаўтварэння;

ажыццяўляе рэгуляванне цэн (тарыфаў) на асобныя тавары (работы, паслугі)
у межах сваёй кампетэнцыі;

у адпаведнасці з актамі Прэзідэнта Рэспублікі Беларусь зацвярджае
пералікі тавараў (работ, паслуг), цэны (тарыфы) на якія
рэгулююцца асобнымі дзяржаўнымі органамі (арганізацыямі), што
ажыццяўляюць рэгуляванне цэн (тарыфаў);

ажыццяўляе іншыя паўнамоцтвы ў галіне цэнаўтварэння ў адпаведнасці з
Канстытуцыяй Рэспублікі Беларусь, гэтым Законам, іншымі законамі і
актамі Прэзідэнта Рэспублікі Беларусь.

Рэспубліканскі орган дзяржаўнага кіравання па пытаннях эканомікі, на які
ў адпаведнасці з заканадаўствам ускладзены функцыі рэгулявання цэн
(тарыфаў):

праводзіць адзіную дзяржаўную палітыку ў галіне цэнаўтварэння;

выпрацоўвае прапановы аб асновах дзяржаўнай палітыкі ў галіне
цэнаўтварэння;

забяспечвае адзіныя падыходы ў галіне цэнаўтварэння, у тым ліку вызначае
парадак устанаўлення і прымянення цэн (тарыфаў), а таксама парадак іх
дэкларавання і ажыццяўляе метадычнае кіраўніцтва цэнаўтварэннем;

каардынуе работу іншых дзяржаўных органаў (арганізацый), якія
ажыццяўляюць рэгуляванне цэн (тарыфаў);

ажыццяўляе рэгуляванне цэн (тарыфаў) на асобныя тавары (работы, паслугі)
у межах сваёй кампетэнцыі;

прымае абавязковыя для суб’ектаў цэнаўтварэння (юрыдычных асоб,
індывідуальных прадпрымальнікаў, фізічных асоб) рашэнні аб
увядзенні, змяненні або спыненні рэгулявання цэн (тарыфаў) у
выпадках, прадугледжаных заканадаўствам;

прымае абавязковыя для выканання рашэнні аб ліквідацыі выяўленых
парушэнняў у галіне цэнаўтварэння, адмяняе цэны (тарыфы),
вызначаныя суб’ектамі цэнаўтварэння з парушэннем заканадаўства
Рэспублікі Беларусь аб цэнаўтварэнні;

ажыццяўляе іншыя паўнамоцтвы ў галіне цэнаўтварэння, ускладзеныя на яго
гэтым Законам і іншымі актамі заканадаўства.

Іншыя дзяржаўныя органы (арганізацыі) у межах сваёй кампетэнцыі:

ажыццяўляюць рэгуляванне цэн (тарыфаў) на асобныя тавары (работы,
паслугі);

ажыццяўляюць іншыя паўнамоцтвы ў галіне цэнаўтварэння, ускладзеныя на іх
гэтым Законам і іншымі актамі заканадаўства.».

10\. У назве раздзела 5 слова «прадпрымальніка» замяніць словамі
«індывідуальнага прадпрымальніка, фізічнай асобы».

11\. У артыкуле 12:

у назве артыкула і абзацы першым словы «прадпрымальніка» і
«прадпрымальнік» замяніць адпаведна словамі
«індывідуальнага прадпрымальніка, фізічнай асобы» і
«індывідуальны прадпрымальнік, фізічная асоба»;

у абзацы другім:

пасля слова «заканадаўствам» дапоўніць абзац словамі «Рэспублікі
Беларусь»;

словы «дзяржаўнае цэнавае рэгуляванне» замяніць словамі «рэгуляванне цэн
(тарыфаў)»;

абзац трэці выкласці ў наступнай рэдакцыі:

«абскардзіць у вызначаным заканадаўствам парадку рашэнні, прынятыя ў
дачыненні да іх дзяржаўнымі органамі (арганізацыямі), якія
ажыццяўляюць рэгуляванне цэн (тарыфаў), а таксама службовымі
асобамі гэтых дзяржаўных органаў (арганізацый).».

12\. Артыкул 13 выкласці ў наступнай рэдакцыі:

**«Артыкул 13. Абавязкі юрыдычнай асобы, індывідуальнага
прадпрымальніка, фізічнай асобы ў галіне цэнаўтварэння**

Юрыдычная асоба, індывідуальны прадпрымальнік, фізічная асоба ў галіне
цэнаўтварэння абавязаны:

выконваць заканадаўства Рэспублікі Беларусь аб цэнаўтварэнні;

прадастаўляць дзяржаўным органам (арганізацыям), якія ажыццяўляюць
рэгуляванне цэн (тарыфаў), поўную і дакладную інфармацыю,
неабходную для вызначэння рэгуляваных цэн (тарыфаў);

выконваць іншыя абавязкі, вызначаныя заканадаўствам.».

13\. Раздзел 6 выкласці ў наступнай рэдакцыі:

**«РАЗДЗЕЛ 6**

**КАНТРОЛЬ ЗА ВЫКАНАННЕМ СУБ’ЕКТАМІ, ЯКІЯ ПРАВЯРАЮЦЦА І АЖЫЦЦЯЎЛЯЮЦЬ
РЭАЛІЗАЦЫЮ ТАВАРАЎ (РАБОТ, ПАСЛУГ), ЗАКАНАДАЎСТВА РЭСПУБЛІКІ
БЕЛАРУСЬ АБ ЦЭНАЎТВАРЭННІ І АДКАЗНАСЦЬ ЗА ЯГО ПАРУШЭННЕ**

**Артыкул 14. Кантроль за выкананнем суб’ектамі, якія правяраюцца
і ажыццяўляюць рэалізацыю тавараў (работ, паслуг), заканадаўства
Рэспублікі Беларусь аб цэнаўтварэнні**

Кантроль за выкананнем суб’ектамі, якія правяраюцца і ажыццяўляюць
рэалізацыю тавараў (работ, паслуг), заканадаўства Рэспублікі
Беларусь аб цэнаўтварэнні ажыццяўляецца органамі Камітэта
дзяржаўнага кантролю Рэспублікі Беларусь, структурным
падраздзяленнем з правамі юрыдычнай асобы рэспубліканскага
органа дзяржаўнага кіравання па пытаннях эканомікі, на які ў
адпаведнасці з заканадаўствам ускладзены функцыі рэгулявання цэн
(тарыфаў), абласнымі і Мінскім гарадскім выканаўчымі камітэтамі ў
адпаведнасці з заканадаўствам.

**Артыкул 15. Адказнасць за парушэнне заканадаўства Рэспублікі Беларусь
аб цэнаўтварэнні**

Асобы, вінаватыя ў парушэнні заканадаўства Рэспублікі Беларусь аб
цэнаўтварэнні, нясуць адказнасць у адпаведнасці з заканадаўчымі
актамі.

**Артыкул 16. Абскарджанне рашэнняў дзяржаўных органаў (арганізацый),
якія ажыццяўляюць рэгуляванне цэн (тарыфаў), іх службовых асоб**

Рашэнні дзяржаўных органаў (арганізацый), якія ажыццяўляюць рэгуляванне
цэн (тарыфаў), іх службовых асоб могуць быць абскарджаны суб’ектамі
цэнаўтварэння ў вышэйшы дзяржаўны орган (арганізацыю) і (або) у суд
у парадку, вызначаным заканадаўствам.

Абскарджанне ў вызначаным заканадаўствам парадку рашэнняў дзяржаўных
органаў (арганізацый), якія ажыццяўляюць рэгуляванне цэн (тарыфаў),
іх службовых асоб не прыпыняе выкананне такіх рашэнняў.».

**Артыкул 2.** Савету Міністраў Рэспублікі Беларусь у трохмесячны
тэрмін:

забяспечыць прывядзенне актаў заканадаўства ў адпаведнасць з гэтым
Законам;

прыняць іншыя захады па рэалізацыі палажэнняў гэтага Закона.

**Артыкул 3.** Гэты Закон уваходзіць у сілу ў наступным парадку:

артыкул 1 — праз тры месяцы пасля афіцыйнага апублікавання гэтага
Закона;

іншыя палажэнні — пасля афіцыйнага апублікавання гэтага Закона.

**Прэзідэнт Рэспублікі Беларусь А. Лукашэнка**

*11 ліпеня 2014 года, г. Мінск.*

*№ 192-З*

</div>
