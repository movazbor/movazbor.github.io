---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
26 сакавіка 2009 г. № Р-318/2009
</div>
<div data-align="left" style="width: 400px; margin-top: 20px; margin-bottom: 20px;">
Аб Рэгламенце Савета Рэспублікі Нацыянальнага сходу Рэспублікі Беларусь
</div>
<p>Канстытуцыйны Суд Рэспублікі Беларусь у складзе старшынствуючага – Старшыні Канстытуцыйнага Суда Міклашэвіча П.П., намесніка Старшыні Марыскіна А.У., суддзяў Бойка Т.С., Данілюка С.Я., Ізоткі У.П., Козыравай Л.Р., Падгрушы В.В., Рабцава Л.М., Сяргеевай В.Г., Цікавенкі А.Г., Чыгрынава С.П., Шукліна В.З.</p>
<p>на падставе часткі восьмай артыкула 22 Кодэкса Рэспублікі Беларусь аб судаўладкаванні і статусе суддзяў</p>
<p>у парадку рэалізацыі права на ўнясенне Прэзідэнту Рэспублікі Беларусь, у палаты Нацыянальнага сходу Рэспублікі Беларусь, Савет Міністраў Рэспублікі Беларусь, іншыя дзяржаўныя органы ў адпаведнасці з іх кампетэнцыяй прапаноў аб неабходнасці ўнясення ў акты заканадаўства змяненняў і (або) дапаўненняў разгледзеў у судовым пасяджэнні Рэгламент Савета Рэспублікі Нацыянальнага сходу Рэспублікі  Беларусь.</p>
<p>Прааналізаваўшы палажэнні Канстытуцыі Рэспублікі Беларусь, Кодэкса Рэспублікі Беларусь аб судаўладкаванні і статусе суддзяў (далей – Кодэкс), Закона Рэспублікі Беларусь “Аб Нацыянальнам сходзе Рэспублікі Беларусь”, Рэгламента Савета Рэспублікі Нацыянальнага сходу Рэспублікі  Беларусь, Канстытуцыйны Суд устанавіў:</p>
<p>1. Згодна з часткай першай артыкула 6 Кодэкса Канстытуцыйны Суд прызваны забяспечваць вяршэнства Канстытуцыі і яе непасрэднае дзеянне на тэрыторыі Беларусі, адпаведнасць нарматыўных прававых актаў дзяржаўных органаў Асноўнаму Закону, зацвярджэнне законнасці ў нарматворчасці і правапрымяненні.</p>
<p>Па выніках абавязковага папярэдняга кантролю, які ажыццяўляецца на падставе і ў выкананне Дэкрэта Прэзідэнта Рэспублікі Беларусь ад 26 чэрвеня 2008 г. № 14 “Аб некаторых мерах па ўдасканальванню дзейнасці Канстытуцыйнага Суда Рэспублікі Беларусь” (далей – Дэкрэт № 14), Канстытуцыйны Суд у мэтах забеспячэння вяршэнства Канстытуцыі ў шэрагу сваіх рашэнняў выклаў прававыя пазіцыі, накіраваныя на выяўленне канстытуцыйна-прававога сэнсу норм разгледжаных законаў і недапушчэнне неканстытуцыйнай правапрымяняльнай практыкі ў будучым. Асобныя з іх, у тым ліку тыя, што датычацца працэдуры прыняцця праграмных законаў, выкладзены ў Пасланні аб стане канстытуцыйнай законнасці ў Рэспубліцы Беларусь у 2008 годзе.</p>
<p>Адным з асноўных нарматыўных прававых актаў, якія рэгулююць заканатворчы працэс, парадак дзейнасці заканадаўчага органа, з’яўляецца яго рэгламент. Рэгламент Савета Рэспублікі Нацыянальнага сходу Рэспублікі Беларусь (далей – Рэгламент) прыняты Пастановай Савета Рэспублікі ад 19 снежня 2008 г. на падставе артыкула 105 Канстытуцыі. Рэгламент вызначае парадак дзейнасці Савета Рэспублікі Нацыянальнага сходу Рэспублікі Беларусь (далей – Савет Рэспублікі), яго органаў і членаў Савета Рэспублікі. Значная частка артыкулаў Рэгламенту рэгулюе заканатворчы працэс, ад якога ў многім залежыць якасць законаў.</p>
<p>2. Згодна з часткай чацвёртай артыкула 116 Канстытуцыі і часткай другой артыкула 22 Кодэкса Савет Рэспублікі валодае правам унясення прапаноў у Канстытуцыйны Суд аб дачы заключэнняў па пытаннях канстытуцыйнасці нарматыўных прававых актаў.</p>
<p>У адпаведнасці з артыкулам 304 Рэгламенту “Савет Рэспублікі мае права звярнуцца ў Канстытуцыйны Суд з прапановай аб дачы заключэння” аб канстытуцыйнасці нарматыўных прававых актаў. Артыкул 305 Рэгламенту ўстанаўлівае, што “прапанова аб разглядзе ў Савеце Рэспублікі пытання аб звароце ў Канстытуцыйны Суд Рэспублікі Беларусь можа ўносіцца ў Савет Рэспублікі Прэзідыумам Савета Рэспублікі, пастаяннымі камісіямі і членамі Савета Рэспублікі”.</p>
<p>Разам з тым, згодна з часткай другой артыкула 59 Канстытуцыі, дзяржаўныя органы, службовыя і іншыя асобы, якім даверана выкананне дзяржаўных функцый, абавязаны ў межах сваёй кампетэнцыі прымаць неабходныя  меры для ажыццяўлення і абароны правоў і свабод асобы. Частка трэцяя артыкула 22 Кодэкса прадастаўляе права дзяржаўным органам, грамадскім аб’яднанням, арганізацыям і грамадзянам звяртацца з ініцыятывай аб праверцы канстытуцыйнасці нарматыўнага прававога акта ў Савет Рэспублікі і да іншых суб’ектаў, якія маюць права на зварот у Канстытуцыйны Суд, указаных у частцы чацвёртай артыкула 116 Канстытуцыі і частцы другой артыкула 22 Кодэкса.</p>
<p>Аднак у артыкуле 69 Рэгламенту, які замацоўвае агульную кампетэнцыю пастаянных камісій, у адносінах да разгляду зваротаў грамадзян і арганізацый указваецца, што яны разглядаюць пісьмовыя звароты грамадзян і арганізацый, што змяшчаюць прапановы па ўдасканальванню заканадаўства Рэспублікі Беларусь. Дадзенае паўнамоцтва пастаянныя камісіі ажыццяўляюць на падставе артыкула 40 Канстытуцыі і ў адпаведнасці з Законам Рэспублікі Беларусь “Аб зваротах грамадзян”, згодна з артыкулам 1 якога “зварот – індывідуальная або калектыўная прапанова, заява, скарга грамадзяніна (грамадзян) у дзяржаўны орган, іншую арганізацыю (да службовай асобы), выкладзеныя ў вуснай або пісьмовай форме”.</p>
<p>У частцы першай артыкула 3 Канстытуцыі прадугледжана, што адзінай крыніцай дзяржаўнай улады і носьбітам суверэнітэту ў Рэспубліцы Беларусь з’яўляецца народ, які ажыццяўляе сваю ўладу як непасрэдна, так і праз прадстаўнічыя і іншыя органы. У апасродкаванай форме народ, асобныя грамадзяне ажыццяўляюць уладу, у прыватнасці, праз прадстаўнічы орган – Парламент, які складаецца з дзвюх палат – Палаты прадстаўнікоў і Савета Рэспублікі, абавязаных прадстаўляць інтарэсы грамадзян у сілу сваёй прававой прыроды (артыкул 90 Канстытуцыі). Па меркаванню Канстытуцыйнага Суда, зварот з ініцыятывай аб праверцы канстытуцыйнасці нарматыўнага прававога акта не толькі вынікае з часткі першай артыкула 3 Канстытуцыі, але і належыць кожнаму грамадзяніну, зыходзячы з яго канстытуцыйнага  права на ўдзел (непасрэдна або апасродкавана) у вырашэнні дзяржаўных спраў (артыкул 37 Канстытуцыі), з’яўляючыся адной з важнейшых форм рэалізацыі ўлады народам. Кожнаму грамадзяніну прадастаўляецца права рэалізаваць ініцыятыву аб праверцы канстытуцыйнасці нарматыўнага прававога акта ў Канстытуцыйным Судзе праз Савет Рэспублікі, гэта значыць у апасродкаванай форме. Аднак дадзенае права грамадзян на ініцыіраванне праверкі канстытуцыйнасці нарматыўнага прававога акта ў Канстытуцыйным Судзе, якое мае належную канстытуцыйную аснову, не знайшло адлюстравання ў Рэгламенце.</p>
<p>Такім чынам, Канстытуцыйны Суд прыходзіць да вываду аб тым, што палажэнне, якое змяшчаецца ў частцы трэцяй артыкула 22 Кодэкса, а роўна механізм яго рэалізацыі неабходна замацаваць у адпаведных артыкулах Рэгламенту. Прававое рэгуляванне механізму разгляду і вызначэння далейшага лёсу ініцыятывы аб праверцы канстытуцыйнасці нарматыўнага прававога акта праз Савет Рэспублікі як прадстаўнічы дзяржаўны орган і адзін з суб’ектаў права ініцыіравання канстытуцыйнага судаводства ва ўмовах адсутнасці непасрэднага права грамадзян на падачу канстытуцыйнай скаргі ў Канстытуцыйны Суд павінна вызначацца ў Рэгламенце ў поўным аб’ёме і ў асобым парадку, што адпавядае яе значнасці для развіцця прававой дзяржавы.</p>
<p>3. У рашэнні ад 27 снежня 2008 г. “Аб адпаведнасці Канстытуцыі Рэспублікі Беларусь Закона Рэспублікі Беларусь “Аб унясенні змяненняў і дапаўненняў у некаторыя законы Рэспублікі Беларусь па пытаннях дзяржаўнага і мабілізацыйнага матэрыяльных рэзерваў” Канстытуцыйны Суд, зыходзячы з часткі чацвёртай артыкула 104 Канстытуцыі, сфармуляваў прававую пазіцыю аб неабходнасці ўстанаўлення асобага парадку ўнясення змяненняў і дапаўненняў у праграмныя законы. Дадзены парадак прадугледжвае прыняцце законаў аб унясенні змяненняў і дапаўненняў у праграмныя законы большасцю не менш як дзве трэці галасоў ад поўнага складу палат Парламента  ў выглядзе асобных законаў.</p>
<p>У Рэгламенце вызначаны толькі асобы парадак адабрэння праграмных законаў  – прыняцце большасцю не менш як дзве трэці галасоў ад поўнага складу Савета Рэспублікі (артыкулы 152, 197) і замацавана права Савета Рэспублікі атрымліваць інфармацыю аб ходзе іх рэалізацыі (артыкул 310). Разам з тым у Рэгламенце не ўрэгуляваны парадак прыняцця законаў аб унясенні змяненняў і дапаўненняў у праграмныя законы. Пацвярджаючы вышэйуказаную прававую пазіцыю, Канстытуцыйны Суд мяркуе, што ў Рэгламенце павінны змяшчацца прававыя нормы, якія замацоўваюць асобы парадак унясення змяненняў і дапаўненняў у праграмныя законы.</p>
<p>На падставе выкладзенага, кіруючыся часткай першай артыкула 116 Канстытуцыі Рэспублікі Беларусь, часткай восьмай артыкула 22, часткай другой артыкула 24 Кодэкса Рэспублікі Беларусь аб судаўладкаванні і статусе суддзяў, Канстытуцыйны Суд Рэспублікі Беларусь </p>
<p>ВЫРАШЫЎ: </p>
<p>1.  <span>Прызнаць неабходным у мэтах забеспячэння канстытуцыйнага прынцыпу вяршэнства права, належнага ажыццяўлення правоў і законных інтарэсаў грамадзян і арганізацый вызначыць у Рэгламенце Савета Рэспублікі Нацыянальнага сходу Рэспублікі Беларусь:</span></p>
<p>права грамадзян і арганізацый на зварот з ініцыятывай аб праверцы канстытуцыйнасці нарматыўнага прававога акта, якое мае канстытуцыйную аснову;</p>
<p>парадак разгляду такой ініцыятывы (звароту);</p>
<p>асобую працэдуру прыняцця законаў аб унясенні змяненняў і дапаўненняў у праграмныя законы.</p>
<p>2. Прапанаваць Савету Рэспублікі Нацыянальнага сходу Рэспублікі Беларусь унесці ў Рэгламент Савета Рэспублікі Нацыянальнага сходу Рэспублікі Беларусь адпаведныя <span>змяненні і дапаўненні. </span></p>
<p>3. Гэта рашэнне ўступае ў сілу з дня прыняцця.</p>
<p>4. Апублікаваць гэта рашэнне ў часопісе “Веснік Канстытуцыйнага Суда Рэспублікі Беларусь”. </p>
<table>
<colgroup>
<col style="width: 50%" />
<col style="width: 50%" />
</colgroup>
<tbody>
<tr class="odd">
<td><p>Старшынствуючы –<br />
Старшыня Канстытуцыйнага Суда<br />
Рэспублікі Беларусь</p></td>
<td><p> </p>
<p> П.П.Міклашэвіч</p></td>
</tr>
</tbody>
</table></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
