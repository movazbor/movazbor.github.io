---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
26 сакавіка 2009 г. № Р-319/2009
</div>
<div data-align="left" style="width: 400px; margin-top: 20px; margin-bottom: 20px;">
Аб Рэгламенце Савета Міністраў Рэспублікі Беларусь
</div>
<p>Канстытуцыйны Суд Рэспублікі Беларусь у складзе старшынствуючага – Старшыні Канстытуцыйнага Суда Міклашэвіча П.П., намесніка Старшыні Марыскіна А.У., суддзяў Бойка Т.С., Данілюка С.Я., Ізоткі У.П., Козыравай Л.Р., Падгрушы В.В., Рабцава Л.М., Сяргеевай В.Г., Цікавенкі А.Г., Чыгрынава С.П., Шукліна В.З.</p>
<p>на падставе часткі восьмай артыкула 22 Кодэкса Рэспублікі Беларусь аб судаўладкаванні і статусе суддзяў</p>
<p>у парадку рэалізацыі права на ўнясенне Прэзідэнту Рэспублікі Беларусь, у палаты Нацыянальнага сходу Рэспублікі Беларусь, Савет Міністраў Рэспублікі Беларусь, іншыя дзяржаўныя органы ў адпаведнасці з іх кампетэнцыяй прапаноў аб неабходнасці ўнясення ў акты заканадаўства змяненняў і (або) дапаўненняў, прыняцця  новых нарматыўных прававых актаў разгледзеў Рэгламент Савета Міністраў Рэспублікі Беларусь.</p>
<p>Прааналізаваўшы адпаведныя нормы Канстытуцыі Рэспублікі Беларусь, Кодэкса Рэспублікі Беларусь аб судаўладкаванні і статусе суддзяў (далей – Кодэкс), законаў Рэспублікі Беларусь “Аб Савеце Міністраў Рэспублікі Беларусь”, “Аб нарматыўных прававых актах Рэспублікі Беларусь”, “Аб Канстытуцыйным Судзе Рэспублікі Беларусь”, Дэкрэта Прэзідэнта Рэспублікі Беларусь ад 26 чэрвеня 2008 г. № 14 “Аб некаторых мерах па ўдасканальванню дзейнасці Канстытуцыйнага Суда Рэспублікі Беларусь” (далей – Дэкрэт № 14), Рэгламента Савета Міністраў Рэспублікі Беларусь, зацверджанага пастановай Савета Міністраў Рэспублікі Беларусь ад 14 лютага 2009 г. № 193 (далей – Рэгламент), Канстытуцыйны Суд устанавіў:</p>
<p>1. Рэгламент прыняты Саветам Міністраў на падставе артыкула 38 Закона “Аб Савеце Міністраў Рэспублікі Беларусь” і рэгулюе пытанні арганізацыі і парадку дзейнасці  Савета Міністраў, не ўрэгуляваныя дадзеным Законам, іншымі законамі і актамі Прэзідэнта Рэспублікі Беларусь.</p>
<p>Згодна з артыкулам 107 Канстытуцыі  Урад ажыццяўляе паўнамоцтвы, ускладзеныя на яго Канстытуцыяй, законамі і актамі Прэзідэнта Рэспублікі Беларусь.</p>
<p>Правілы арганізацыі і парадку дзейнасці Урада, устаноўленыя ў Рэгламенце, накіраваны на забеспячэнне ажыццяўлення Саветам Міністраў сваіх паўнамоцтваў.</p>
<p>2. У адпаведнасці з артыкулам 21 Канстытуцыі забеспячэнне правоў і свабод грамадзян Рэспублікі Беларусь з’яўляецца найвышэйшай мэтай дзяржавы; дзяржава гарантуе правы і свабоды грамадзян Рэспублікі Беларусь, замацаваныя ў Канстытуцыі, законах і прадугледжаныя міжнароднымі абавязацельствамі дзяржавы.</p>
<p>У развіццё ўказаных палажэнняў у артыкуле 59 Канстытуцыі ўстаноўлена, што  дзяржава абавязана прымаць усе даступныя ёй меры для стварэння ўнутранага і міжнароднага парадку, неабходнага для поўнага ажыццяўлення правоў і свабод грамадзян Рэспублікі Беларусь, прадугледжаных Канстытуцыяй. Дзяржаўныя органы, службовыя і іншыя асобы, якім даверана выкананне дзяржаўных функцый, абавязаны ў межах сваёй кампетэнцыі прымаць неабходныя меры для ажыццяўлення і абароны правоў і свабод асобы. Гэтыя органы і асобы нясуць адказнасць за дзеянні, якія парушаюць правы і свабоды асобы.</p>
<p>У сілу палажэнняў часткі чацвёртай  артыкула 116 Канстытуцыі і часткі другой артыкула 22 Кодэкса Савет Міністраў разам з іншымі ўпаўнаважанымі органамі і асобамі валодае правам унясення ў Канстытуцыйны Суд прапаноў аб праверцы канстытуцыйнасці нарматыўных прававых актаў (далей – акты).</p>
<p>У артыкуле 19 Закона “Аб Савеце Міністраў Рэспублікі Беларусь” таксама прадугледжана, што Савет Міністраў у адпаведнасці з Канстытуцыяй, законамі і актамі Прэзідэнта Рэспублікі Беларусь у галіне забеспячэння законнасці і правапарадку ўносіць прапановы ў Канстытуцыйны Суд аб праверцы канстытуцыйнасці актаў. Дадзенае права можа быць рэалізавана Саветам Міністраў як па ўласнай ініцыятыве, так і на падставе зваротаў з ініцыятывай аб праверцы канстытуцыйнасці акта, што паступілі ў адпаведнасці з часткай трэцяй артыкула 22 Кодэкса ў Савет Міністраў ад дзяржаўных органаў, якія не валодаюць правам унясення падобных прапаноў у Канстытуцыйны Суд, грамадскіх аб’яднанняў, іншых арганізацый і грамадзян (далей – грамадзяне і арганізацыі).</p>
<p><span>Разам з тым у Рэгламенце не вызначаны парадак разгляду Урадам такіх зваротаў грамадзян і арганізацый з ініцыятывай аб праверцы канстытуцыйнасці актаў і парадак прыняцця рашэнняў аб іх падтрымцы або адхіленні, а таксама асаблівасці разгляду пытання аб унясенні Саветам Міністраў па ўласнай ініцыятыве ў Канстытуцыйны Суд прапановы аб праверцы канстытуцыйнасці акта.</span></p>
<p><span>Па меркаванню Канстытуцыйнага Суда, адзначаны прабел прававога рэгулявання можа прывесці да няпоўнага выканання прадугледжаных у артыкуле 59 Канстытуцыі абавязкаў дзяржавы прымаць усе даступныя ёй меры для стварэння ўнутранага парадку, неабходнага для поўнага ажыццяўлення правоў і свабод грамадзян Рэспублікі Беларусь, а дзяржаўных органаў і службовых асоб, якім даверана выкананне дзяржаўных функцый, – прымаць неабходныя меры для ажыццяўлення і абароны правоў і свабод асобы.</span></p>
<p><span>Канстытуцыйны Суд лічыць, што прадугледжанаму часткай трэцяй артыкула 22 Кодэкса праву грамадзян і арганізацый на зварот з ініцыятывай аб праверцы канстытуцыйнасці акта да органаў і асоб, якія валодаюць правам унясення ў Канстытуцыйны Суд прапаноў аб праверцы канстытуцыйнасці акта, павінен карэспандаваць абавязак дадзеных органаў і асоб разгледзець такія звароты. У сувязі з гэтым у Рэгламент неабходна ўнесці змяненні і дапаўненні, якія вызначаюць парадак разгляду Урадам указанай ініцыятывы грамадзян і арганізацый, прыняцця па выніках яе разгляду адпаведных рашэнняў, тым самым прадугледзеўшы механізм рэалізацыі ўстаноўленага часткай трэцяй артыкула 22 Кодэкса фактычнага права грамадзян і арганізацый на зварот у апасродкаванай форме ў Канстытуцыйны Суд з прапановай аб праверцы канстытуцыйнасці акта.</span></p>
<p><span>Кодэкс прадугледжвае, па сутнасці, асобы прадмет звароту грамадзян і арганізацый – ініцыятыву аб праверцы канстытуцыйнасці акта, органы і асобы, да якіх гэты зварот можа быць накіраваны, – упаўнаважаныя на ўнясенне прапаноў у Канстытуцыйны Суд (частка чацвёртая артыкула 116 Канстытуцыі, частка другая артыкула 22 Кодэкса), а таксама асобы парадак судаводства для разгляду пытання аб канстытуцыйнасці акта. У сувязі з гэтым такія звароты павінны разглядацца па асобна ўстаноўленых правілах, а не ў адпаведнасці з заканадаўствам аб зваротах грамадзян і арганізацый.</span></p>
<p><span>Па меркаванню Канстытуцыйнага Суда, разгляд зваротаў грамадзян і арганізацый з ініцыятывай аб праверцы канстытуцыйнасці акта мог бы ажыццяўляцца падпарадкаванымі Савету Міністраў рэспубліканскімі органамі дзяржаўнага кіравання. У выпадку падтрымкі рэспубліканскімі органамі дзяржаўнага кіравання ініцыятывы аб унясенні ў Канстытуцыйны Суд прапановы аб праверцы канстытуцыйнасці акта дадзенае пытанне неабходна вынесці на разгляд Прэзідыума Савета Міністраў з прыняццем, пры наяўнасці падстаў, пастановы Савета Міністраў аб унясенні ў Канстытуцыйны Суд такой прапановы. Пры матываванай адмове ва ўнясенні ў Канстытуцыйны Суд прапановы аб праверцы канстытуцыйнасці акта заяўніку – грамадзяніну або арганізацыі па выніках разгляду звароту рэспубліканскімі органамі дзяржаўнага кіравання або на падставе рашэння Прэзідыума Савета Міністраў даецца адказ. </span></p>
<p>Акрамя таго, у Рэгламенце неабходна замацаваць адпаведныя правілы ўнясення і разгляду прапаноў членаў Савета Міністраў аб прыняцці Саветам Міністраў  па ўласнай ініцыятыве рашэння аб унясенні ў Канстытуцыйны Суд прапановы аб праверцы канстытуцыйнасці акта.</p>
<p>3. Згодна з падпунктам 1.5 пункта 1 Дэкрэта № 14 Канстытуцыйны Суд па прапановах Прэзідэнта Рэспублікі Беларусь і некаторых дзяржаўных органаў, у тым ліку Савета Міністраў, выкладае сваю пазіцыю аб дакументах, якія прымаюцца (выдаюцца) замежнымі дзяржавамі, міжнароднымі арганізацыямі і (або) іх органамі і закранаюць інтарэсы Рэспублікі Беларусь, у частцы адпаведнасці гэтых дакументаў агульнапрызнаным прынцыпам і нормам міжнароднага права.</p>
<p>Аднак у Рэгламенце парадак ініцыіравання ўказаных прапаноў не вызначаны.</p>
<p>У адпаведнасці з часткай першай артыкула 7 Канстытуцыі ў Рэспубліцы Беларусь устанаўліваецца прынцып вяршэнства права. Гэта канстытуцыйная норма азначае ў тым ліку паўнату і адназначнасць прававога рэгулявання, узгодненасць актаў паміж сабой, прававую дакладнасць. У сувязі з гэтым Канстытуцыйны Суд лічыць, што ў Рэгламенце неабходна прадугледзець парадак разгляду ў Савеце Міністраў і ўнясення Саветам Міністраў у Канстытуцыйны Суд прапаноў аб выкладанні сваёй пазіцыі аб дакументах, якія прымаюцца (выдаюцца) замежнымі дзяржавамі, міжнароднымі арганізацыямі і (або) іх органамі і закранаюць інтарэсы Рэспублікі Беларусь, у частцы адпаведнасці гэтых дакументаў агульнапрызнаным прынцыпам і нормам міжнароднага права.</p>
<p>Па меркаванню Канстытуцыйнага Суда, разгляд пытання аб унясенні ў Канстытуцыйны Суд указанай прапановы магчымы на Прэзідыуме Савета Міністраў шляхам калегіяльнага прыняцця рашэння.</p>
<p>На падставе выкладзенага, кіруючыся часткай першай артыкула 116 Канстытуцыі Рэспублікі Беларусь, часткай восьмай артыкула 22, часткай другой артыкула 24 Кодэкса Рэспублікі Беларусь аб судаўладкаванні і статусе суддзяў, Канстытуцыйны Суд Рэспублікі Беларусь </p>
<p>ВЫРАШЫЎ: </p>
<p>1. Прызнаць неабходным у мэтах забеспячэння належнага ажыццяўлення правоў і законных інтарэсаў грамадзян і арганізацый, выканання канстытуцыйных прынцыпаў вяршэнства права і прававой дакладнасці ўнесці адпаведныя змяненні і дапаўненні ў Рэгламент Савета Міністраў Рэспублікі Беларусь, зацверджаны пастановай Савета Міністраў Рэспублікі Беларусь ад 14 лютага 2009 г. № 193, накіраваныя на ўстанаўленне парадку ўнясення Саветам Міністраў Рэспублікі Беларусь у Канстытуцыйны Суд Рэспублікі Беларусь прапаноў:</p>
<p>аб праверцы канстытуцыйнасці нарматыўных прававых актаў, у тым ліку падрыхтаваных на падставе ініцыятывы грамадзян і арганізацый, якія звярнуліся<span> ў Савет Міністраў Рэспублікі Беларусь з такімі прапановамі;</span></p>
<p>аб выкладанні Канстытуцыйным Судом Рэспублікі Беларусь сваёй пазіцыі аб дакументах, якія прымаюцца (выдаюцца) замежнымі дзяржавамі, міжнароднымі арганізацыямі і (або) іх органамі і закранаюць інтарэсы Рэспублікі Беларусь, у частцы адпаведнасці гэтых дакументаў агульнапрызнаным прынцыпам і нормам міжнароднага права.</p>
<p>2. Прапанаваць Савету Міністраў Рэспублікі Беларусь ва ўстаноўленым парадку ўнесці ў Рэгламент Савета Міністраў Рэспублікі Беларусь неабходныя <span>змяненні і дапаўненні. </span></p>
<p>3. Гэта рашэнне ўступае ў сілу з дня прыняцця.</p>
<p>4. Апублікаваць гэта рашэнне ў часопісе “Веснік Канстытуцыйнага Суда Рэспублікі Беларусь”. </p>
<p>Старшынствуючы –<br />
Старшыня Канстытуцыйнага Суда<br />
Рэспублікі Беларусь<span>                                                                                                  П.П.Міклашэвіч</span></p></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
