---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
18 лютага 2009 г. № Р-315/2009
</div>
<div data-align="left" style="width: 400px; margin-top: 20px; margin-bottom: 20px;">
Аб роўных умовах вызвалення ад звароту сродкаў, затрачаных дзяржавай на падрыхтоўку маладога спецыяліста
</div>
<p>Канстытуцыйны Суд Рэспублікі Беларусь у складзе <span>старшынствуючага – Старшыні Канстытуцыйнага Суда Міклашэвіча П.П., намесніка Старшыні Марыскіна А.У., суддзяў Бойка Т.С., Данілюка С.Я., Ізоткі У.П., Козыравай Л.Р., Падгрушы В.В., Сяргеевай</span> В.Г., Цікавенкі А.Г., Чыгрынава С.П., Шукліна В.З. разгледзеў зварот па пытанню правамернасці патрабавання ўстановы адукацыі Рэспублікі Беларусь аб звароце сродкаў, затрачаных дзяржавай на падрыхтоўку спецыяліста, у сувязі з няяўкай маладога спецыяліста на работу па размеркаванню.</p>
<p>У звароце адзначаецца, што заканадаўствам Рэспублікі Беларусь устаноўлены няроўныя ўмовы вызвалення маладых спецыялістаў, якія атрымалі за кошт сродкаў бюджэту сярэднюю спецыяльную адукацыю і залічаны ва ўстанову адукацыі на навучанне ў дзённай форме атрымання адукацыі больш высокага ўзроўню, ад выканання абавязку вярнуць у адпаведны бюджэт затрачаныя на іх падрыхтоўку сродкі ў выпадку няяўкі на работу па размеркаванню, у залежнасці ад таго, з’яўляецца гэта ўстанова адукацыі ўстановай Рэспублікі Беларусь або іншай дзяржавы (у прыватнасці, Расійскай Федэрацыі).</p>
<p>Прааналізаваўшы палажэнні Канстытуцыі Рэспублікі Беларусь, міжнародна-прававых актаў, ратыфікаваных Рэспублікай Беларусь, законаў Рэспублікі Беларусь “Аб адукацыі”, “Аб міжнародных дагаворах Рэспублікі Беларусь”, Указа Прэзідэнта Рэспублікі Беларусь ад 7 лютага 2006 г. № 80 “Аб правілах прыёму ў вышэйшыя і сярэднія спецыяльныя навучальныя ўстановы”, Палажэння аб звароце сродкаў у рэспубліканскі і (або) мясцовыя бюджэты, затрачаных дзяржавай на падрыхтоўку рабочага (служачага), спецыяліста, зацверджанага пастановай Савета Міністраў Рэспублікі Беларусь ад 23 верасня 2006 г. № 1255, іншых нарматыўных прававых актаў Рэспублікі Беларусь, якія адносяцца да даследуемага пытання, Канстытуцыйны Суд устанавіў наступнае.</p>
<p>У артыкуле 22 Канстытуцыі замацаваны роўнасць усіх перад законам і права без усякай дыскрымінацыі на роўную абарону правоў і законных інтарэсаў.</p>
<p>Канстытуцыя ўсклала на дзяржаву абавязак прымаць усе даступныя яму меры для стварэння ўнутранага і міжнароднага парадку, неабходнага для поўнага ажыццяўлення правоў і свабод грамадзян Рэспублікі Беларусь, прадугледжаных Канстытуцыяй (частка першая артыкула 59).</p>
<p>Згодна з артыкулам 49 Канстытуцыі кожны мае права на адукацыю. Гарантуюцца даступнасць і бясплатнасць агульнай сярэдняй і прафесіянальна-тэхнічнай адукацыі. Сярэдняя спецыяльная і вышэйшая адукацыя даступная для ўсіх у адпаведнасці са здольнасцямі кожнага. Кожны можа на конкурснай аснове бясплатна атрымаць адпаведную адукацыю ў дзяржаўных навучальных установах.</p>
<p>Норма артыкула 49 Канстытуцыі знайшла канкрэтызацыю і развіццё ў Законе “Аб адукацыі” (далей, калі не агаворана іншае, — Закон). Згодна з артыкулам 1 Закона дзяржаўная палітыка ў галіне адукацыі асноўваецца ў тым ліку на прынцыпе даступнасці дашкольнай, прафесіянальна-тэхнічнай і на конкурснай аснове сярэдняй спецыяльнай і вышэйшай адукацыі. У артыкуле 3 Закона прадугледжана, што кожны грамадзянін Рэспублікі Беларусь мае права на атрыманне адукацыі; абмежаванні правоў на атрыманне адукацыі могуць устанаўлівацца толькі законам. Грамадзянам Рэспублікі Беларусь гарантуецца права на атрыманне бясплатнай агульнай сярэдняй, прафесіянальна-тэхнічнай і на конкурснай аснове бясплатнай сярэдняй спецыяльнай і вышэйшай адукацыі ва ўстановах адукацыі.</p>
<p>Гарантуючы права на бясплатную, за кошт сродкаў рэспубліканскага і (або) мясцовых бюджэтаў, прафесіянальна-тэхнічную, сярэднюю спецыяльную і вышэйшую адукацыю, Закон прадугледжвае абавязак выпускнікоў, якія навучаюцца ў дзённай форме атрымання адукацыі за кошт дзяржаўных сродкаў ва ўстановах, што забяспечваюць атрыманне прафесіянальна-тэхнічнай, сярэдняй спецыяльнай і вышэйшай адукацыі, адпрацаваць устаноўлены ў Законе тэрмін па размеркаванню, а ў выпадку невыканання дадзенага абавязку – вярнуць у адпаведны бюджэт затрачаныя на іх падрыхтоўку сродкі (часткі дванаццатая – чатырнаццатая артыкула 10 Закона).</p>
<p>Парадак і ўмовы звароту сродкаў, затрачаных дзяржавай на падрыхтоўку рабочага (служачага), спецыяліста, а таксама падставы для вызвалення ад звароту ўказаных сродкаў устанаўліваюцца Урадам Рэспублікі Беларусь (частка пятнаццатая артыкула 10 Закона).</p>
<p>У мэтах выканання вышэйназванага артыкула Закона пастановай Савета Міністраў Рэспублікі Беларусь ад 23 верасня 2006 г. № 1255 зацверджана Палажэнне аб звароце сродкаў у рэспубліканскі і (або) мясцовыя бюджэты, затрачаных дзяржавай на падрыхтоўку рабочага (служачага), спецыяліста (далей – Палажэнне), у пункце 4 якога прадугледжаны падставы вызвалення рабочага (служачага), спецыяліста ад звароту ўказаных сродкаў. Адной з такіх падстаў, устаноўленых абзацам дзесятым падпункта 4.1 пункта 4 Палажэння, з’яўляецца залічэнне асобы, якая атрымала прафесіянальна-тэхнічную або сярэднюю спецыяльную адукацыю (далей – малады спецыяліст), ва ўстанову адукацыі Рэспублікі Беларусь на навучанне ў дзённай форме атрымання адукацыі больш высокага ўзроўню.</p>
<p>Такім чынам, паступленне на дзённую форму навучання вышэйшай навучальнай установы Расійскай Федэрацыі ў сілу абзаца дзесятага падпункта 4.1 пункта 4 Палажэння не з’яўляецца падставай для вызвалення маладога спецыяліста ад звароту сродкаў, затрачаных дзяржавай на яго навучанне ва ўстанове адукацыі Рэспублікі Беларусь.</p>
<p>Рэспубліка Беларусь і Расійская Федэрацыя, асноўваючыся на Дагаворы аб Саюзе Беларусі і Расіі ад 2 красавіка 1997 года і развіваючы яго палажэнні ў мэтах далейшага збліжэння сваіх народаў і забеспячэння дзейснай інтэграцыі ў розных сферах дзяржаўнага і грамадскага жыцця, 25 снежня 1998 г. падпісалі Дагавор паміж Рэспублікай Беларусь і Расійскай Федэрацыяй аб роўных правах грамадзян, у артыкуле 4 якога абавязаліся забяспечыць даступнасць і роўныя правы грамадзян у атрыманні сярэдняй, сярэдняй спецыяльнай, вышэйшай і паслявышэйшай прафесіянальнай адукацыі. Дакументы аб адукацыі, вучоных ступенях і званнях у сілу заключанага раней, 27 лютага 1996 г., Пагаднення паміж урадамі дзвюх краін прызнаюцца ў абедзвюх дзяржавах і эквівалентныя на тэрыторыі Беларусі і Расіі пры прадаўжэнні адукацыі і пры паступленні на работу ў адпаведасці з указанымі ў іх спецыльнасцю і кваліфікацыяй.</p>
<p>Аднак у сілу абзаца дзесятага падпункта 4.1 пункта 4 Палажэння паступленне грамадзян Рэспублікі Беларусь у навучальныя ўстановы Расійскай Федэрацыі не з’яўляецца падставай для вызвалення іх ад звароту сродкаў, затрачаных на навучанне ва ўстановах адукацыі Рэспублікі Беларусь, і ў сувязі з гэтым даступнасць атрымання адукацыі ва ўстановах адукацыі Расійскай Федэрацыі, а таксама роўнае з іншымі права на атрыманне адпаведнай адукацыі могуць быць не забяспечаны.</p>
<p>Разам з тым, згодна з артыкулам 33 Закона “Аб міжнародных дагаворах Рэспублікі Беларусь”, часткамі другой і чацвёртай артыкула 55 Закона “Аб адукацыі”, нормы права, якія змяшчаюцца ў міжнародных дагаворах, што ўступілі ў сілу на тэрыторыі Рэспублікі Беларусь, з’яўляюцца часткай дзеючага на тэрыторыі Рэспублікі Беларусь заканадаўства, падлягаюць добрасумленнаму выкананню Рэспублікай Беларусь у адпаведнасці з міжнародным правам і непасрэднаму прымяненню, акрамя выпадкаў, калі з міжнароднага дагавора вынікае, што для прымянення такіх норм патрабуецца прыняцце (выданне) унутрыдзяржаўнага нарматыўнага прававога акта, і маюць сілу таго нарматыўнага прававога акта, якім выражана згода Рэспублікі Беларусь на абавязковасць для яе адпаведнага міжнароднага дагавора. Рэспубліка Беларусь забяспечвае выкананне прынятых абавязацельстваў па міжнародных дагаворах Рэспублікі Беларусь у сферы адукацыі.</p>
<p>Прыведзеныя нарматыўныя палажэнні адпавядаюць нормам артыкула 8 Канстытуцыі, якія абвясцілі прыярытэт агульнапрызнаных прынцыпаў міжнароднага права і неабходнасць забеспячэння адпаведнасці ім заканадаўства, а таксама артыкула 26 Венскай канвенцыі аб праве міжнародных дагавораў ад 23 мая 1969 года, згодна з якім кожны дзеючы дагавор абавязковы для яго ўдзельнікаў і павінен імі добрасумленна выконвацца.</p>
<p>Беручы пад увагу нормы Канстытуцыі Рэспублікі Беларусь, Дагавора паміж Рэспублікай Беларусь і Расійскай Федэрацыяй аб роўных правах грамадзян ад 25 снежня 1998 года, іншых міжнародных дагавораў, а таксама законаў Рэспублікі Беларусь, Канстытуцыйны Суд лічыць, што ў абзацы дзесятым падпункта 4.1 пункта 4 Палажэння ўстаноўлены няроўныя ўмовы вызвалення маладых спецыялістаў, якія атрымалі за кошт сродкаў рэспубліканскага і (або) мясцовых бюджэтаў прафесіянальна-тэхнічную або сярэднюю спецыяльную адукацыю і залічаны ва ўстанову адукацыі на навучанне ў дзённай форме атрымання адукацыі больш высокага ўзроўню, ад выканання прадугледжанага часткай чатырнаццатай артыкула 10 Закона “Аб адукацыі” абавязку вярнуць затрачаныя дзяржавай на навучанне сродкі, у сувязі з тым што ад такога звароту вызваляюцца толькі маладыя спецыялісты, залічаныя ў адпаведную ўстанову адукацыі Рэспублікі Беларусь. Паколькі заканадаўства прадугледжвае неабходнасць забеспячэння даступнасці і роўных правоў грамадзян у атрыманні адукацыі, у тым ліку вышэйшай, то, зыходзячы з прынцыпу роўнасці ўсіх перад законам, гэтыя правы павінны быць у поўнай меры ўлічаны пры рэалізацыі і прадастаўленні гарантый абароны іншых правоў і абавязкаў у сферы адукацыі.</p>
<p>На падставе выкладзенага, кіруючыся артыкулам 40, часткай першай артыкула 116 Канстытуцыі Рэспублікі Беларусь, артыкуламі 22, 24 Кодэкса Рэспублікі Беларусь аб судаўладкаванні і статусе суддзяў, Канстытуцыйны Суд </p>
<p>ВЫРАШЫЎ:<strong> </strong></p>
<p>1. Прызнаць неабходным у мэтах забеспячэння належнай рэалізацыі норм Канстытуцыі Рэспублікі Беларусь і міжнародных дагавораў Рэспублікі Беларусь унесці адпаведныя змяненні ў абзац дзесяты падпункта 4.1 пункта 4 Палажэння аб звароце сродкаў у рэспубліканскі і (або) мясцовыя бюджэты, затрачаных дзяржавай на падрыхтоўку рабочага (служачага), спецыяліста, зацверджанага пастановай Савета Міністраў Рэспублікі Беларусь ад 23 верасня 2006 г. № 1255, накіраваныя на больш поўную абарону правоў і законных інтарэсаў грамадзян Рэспублікі Беларусь пры ўстанаўленні падставы вызвалення асоб, якія атрымалі прафесіянальна-тэхнічную або сярэднюю спецыяльную адукацыю ў Рэспубліцы Беларусь і залічаны ва ўстанову адукацыі Расійскай Федэрацыі на навучанне ў дзённай форме атрымання адукацыі больш высокага ўзроўню, ад звароту сродкаў, затрачаных дзяржавай на іх навучанне.</p>
<p>2. Прапанаваць Савету Міністраў Рэспублікі Беларусь ва ўстаноўленым парадку ўдакладніць рэдакцыю абзаца дзесятага падпункта 4.1 пункта 4 указанага Палажэння.</p>
<p>3. Гэта рашэнне ўступае ў сілу з дня прыняцця.</p>
<p>4. Апублікаваць гэта рашэнне ў адпаведнасці з заканадаўствам.</p>
<table>
<colgroup>
<col style="width: 50%" />
<col style="width: 50%" />
</colgroup>
<tbody>
<tr class="odd">
<td><div>
Старшынствуючы –<br />
<span>Старшыня Канстытуцыйнага Суда<br />
Рэспублікі Беларусь</span>
</div></td>
<td><div>
 
</div>
<div>
 
</div>
<div>
П.П.Міклашэвіч
</div></td>
</tr>
</tbody>
</table></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
