---
layout: default
---

#### Дэкрэт Прэзідэнта Рэспублікі Беларусь № 2 Аб стымуляванні работнікаў арганізацый галін эканомікі

##### Аб стымуляванні работнікаў арганізацый галін эканомікі

 

У адпаведнасці з часткай трэцяй артыкула 101 Канстытуцыі Рэспублікі
Беларусь **пастанаўляю:**

1\. Устанавіць, што:

1.1. агульная сума сродкаў, што накіроўваюцца на выплату прэмій за
вытворчыя вынікі і надбавак усіх відаў (далей — стымулюючыя
выплаты), якія выплачваюцца работнікам арганізацый галін
эканомікі незалежна ад форм уласнасці, акрамя арганізацый, што
фінансуюцца з бюджэту і карыстаюцца дзяржаўнымі датацыямі, і адносяцца
на сабекошт прадукцыі, тавараў (работ, паслуг), уключаецца ў затраты,
якія ўлічваюцца пры падаткаабкладанні і цэнаўтварэнні, у межах 80
працэнтаў сумы заработнай платы, вылічанай па здзельных расцэнках,
а таксама тарыфных стаўках і службовых акладах з улікам павышэнняў,
прадугледжаных заканадаўствам, у разліку на аднаго работніка за
фактычна адпрацаваны час у справаздачным перыядзе па арганізацыі ў
цэлым (далей — нарматыў), калі іншае не ўстаноўлена Прэзідэнтам
Рэспублікі Беларусь;

1.2. у арганізацыях, названых у падпункце 1.1 гэтага пункта, якія
забяспечылі па выніках папярэдняга года рэнтабельнасць
рэалізаванай прадукцыі, тавараў (работ, паслуг) на ўзроўні не
ніжэй за заданне, даведзенае ва ўстаноўленым парадку або прадугледжанае
бізнес-планам у выпадку, калі такое заданне не ўстаноўлена, памер
нарматыву на працягу справаздачнага года не павінен перасягаць 100
працэнтаў, калі іншае не ўстаноўлена Прэзідэнтам Рэспублікі Беларусь;

1.3. парадак выкарыстання стымулюючых выплат у межах памераў нарматыву,
устаноўленых падпунктамі 1.1 і 1.2 гэтага пункта, вызначаецца
наймальнікам на падставе калектыўнага дагавора, пагаднення,
іншага лакальнага нарматыўнага прававога акта, прынятых у
адпаведнасці з заканадаўствам.

2\. Прызнаць страціўшымі сілу:

падпункт 1.5 пункта 1 Дэкрэта Прэзідэнта Рэспублікі Беларусь ад 27
сакавіка 1997 г. нумар 10 "Аб дадатковых мерах па ўдасканаленні
аплаты працы работнікаў галін эканомікі" (Збор дэкрэтаў, указаў
Прэзідэнта і пастаноў Урада Рэспублікі Беларусь, 1997 г., № 11,
арт. 378);

Дэкрэт Прэзідэнта Рэспублікі Беларусь ад 30 кастрычніка 1997 г. № 22 "Аб
унясенні змяненняў у Дэкрэт Прэзідэнта Рэспублікі Беларусь ад 27
сакавіка 1997 г. № 10" (Збор дэкрэтаў, указаў Прэзідэнта і
пастаноў Урада Рэспублікі Беларусь, 1997 г., № 32, арт. 1010);

пункт 2 Дэкрэта Прэзідэнта Рэспублікі Беларусь ад 18 ліпеня 2002 г. № 17
"Аб некаторых пытаннях рэгулявання аплаты працы работнікаў" (Нацыянальны
рэестр прававых актаў Рэспублікі Беларусь, 2002 г., № 83, 1/3879).

3\. Савету Міністраў Рэспублікі Беларусь у двухмесячны тэрмін
забяспечыць прывядзенне актаў заканадаўства ў адпаведнасць з
гэтым Дэкрэтам і прыняць іншыя меры па яго рэалізацыі.

4\. Гэты Дэкрэт уступае ў сілу з 1 студзеня 2009 г., з'яўляецца часовым
і ў адпаведнасці з часткай трэцяй артыкула 101 Канстытуцыі Рэспублікі
Беларусь прадстаўляецца на разгляд Нацыянальнага сходу Рэспублікі
Беларусь.

****

Прэзідэнт Рэспублікі  
Беларусь А. Лукашэнка.

23 студзеня 2009 г., г. Мінск.
