---
layout: default
---

#### Указ Прэзідэнта Рэспублікі Беларусь № 6

**Аб прысуджэнні прэміі  
"За духоўнае адраджэнне" 2008 года**

Разгледзеўшы прадстаўленні Міністэрства культуры, савета фонду
Прэзідэнта Рэспублікі Беларусь па падтрымцы культуры і
мастацтва, узгодненыя з кіраўніцтвам Беларускай праваслаўнай
царквы, **пастанаўляю:**

1\. За актыўную падзвіжніцкую дзейнасць у гуманітарнай галіне,
накіраваную на развіццё прагрэсіўных мастацка-маральных
традыцый, што садзейнічаюць усталяванню духоўных каштоўнасцей,
ідэй дружбы і братэрства паміж людзьмі розных нацыянальнасцяў і
веравызнанняў, **прысудзіць прэмію "За духоўнае адраджэнне" 2008
года:**

аўтарскаму калектыву дзесяцітомнага выдання "Беларусы" дзяржаўнай
навуковай установы "Iнстытут мастацтвазнаўства, этнаграфіі і
фальклору імя Кандрата Крапівы Нацыянальнай акадэміі навук
Беларусі" ў складзе Бялявінай Валянціны Мікалаеўны, старшага
навуковага супрацоўніка аддзела народнай культуры і мастацтва,
кандыдата гістарычных навук, Гурко Аляксандры Уладзіміраўны,
загадчыка аддзела народнай культуры і мастацтва, доктара
гістарычных навук, Каспяровіч Галіны Iванаўны, вядучага
навуковага супрацоўніка аддзела народнай культуры і мастацтва,
доктара гістарычных навук, Кухаронак Таццяны Iванаўны, старшага
навуковага супрацоўніка аддзела народнай культуры і мастацтва,
кандыдата гістарычных навук, Лакоткі Аляксандра Iванавіча, дырэктара
інстытута, члена-карэспандэнта Нацыянальнай акадэміі навук Беларусі,
Ракавай Любові Васільеўны, дактаранта аддзела народнай культуры і
мастацтва, кандыдата гістарычных навук, Сахуты Яўгена Міхайлавіча,
вядучага навуковага супрацоўніка аддзела выяўленчага і
дэкаратыўна-прыкладнога мастацтва, доктара
мастацтвазнаўства, Чаквіна Iгара Усеваладавіча, вядучага
навуковага супрацоўніка аддзела народнай культуры і мастацтва, доктара
гістарычных навук;

калектыву дзяржаўнай установы "Рэспубліканскі навукова-практычны цэнтр
дзіцячай анкалогіі і гематалогіі";

прыёмнай сям'і Онахавых Кацярыны Мечыславаўны і Аляксандра Васільевіча;

Шырытону Аляксандру Мікалаевічу протаіерэю, настаяцелю рэлігійнай
абшчыны "Прыход храма прападобнага Серафіма Сароўскага ў г.Мінску
Мінскай епархіі Беларускай праваслаўнай царквы".

2\. Міністэрству культуры ажыццявіць выплату прэмій "За духоўнае
адраджэнне" са сродкаў фонду Прэзідэнта Рэспублікі Беларусь па
падтрымцы культуры і мастацтва.

3\. Вызваліць сумы прэмій, атрыманых у адпаведнасці з дадзеным Указам,
ад абкладання падаходным падаткам з фізічных асобаў.

4\. Дадзены Указ уступае ў сілу з дня яго падпісання.

****

Прэзідэнт Рэспублікі Беларусь А. Лукашэнка.

**

8 студзеня 2009 г., г. Мінск.
