---
layout: default
---

#### Закон Рэспублікі Беларусь

##### Аб унясенні змяненняў і дапаўненняў у Закон Рэспублікі Беларусь "Аб валютным рэгуляванні і валютным кантролі"

****

<div data-align="left">

*Прыняты Палатай прадстаўнікоў 24 красавіка 2009 года*

</div>

<div data-align="left">

*Ухвалены Саветам Рэспублікі 19 мая 2009 года*

</div>

Артыкул 1. Унесці ў Закон Рэспублікі Беларусь ад 22 ліпеня 2003 года "Аб
валютным рэгуляванні і валютным кантролі" (Нацыянальны рэестр прававых
актаў Рэспублікі Беларусь, 2003 г., № 85, 2/978; 2006 г., № 107,
2/1235) наступныя змяненні і дапаўненні:

Унесці ў Закон Рэспублікі Беларусь ад 22 ліпеня 2003 года "Аб валютным
рэгуляванні і валютным кантролі" (Нацыянальны рэестр прававых актаў
Рэспублікі Беларусь, 2003 г., № 85, 2/978; 2006 г., № 107, 2/1235)
наступныя змяненні і дапаўненні:

1\. У артыкуле 1:

у пункце 3:

абзац пяты выкласці ў наступнай рэдакцыі:

"беларускія рублі пры ажыццяўленні здзелак паміж рэзідэнтамі і
нерэзідэнтамі, здзелак паміж нерэзідэнтамі на тэрыторыі
Рэспублікі Беларусь, ажыццяўленні банкаўскіх пераводаў паміж
рэзідэнтамі і нерэзідэнтамі, не звязаных з ажыццяўленнем разлікаў
па здзелках, ажыццяўленні міжнародных банкаўскіх пераводаў паміж
рэзідэнтамі або нерэзідэнтамі, а таксама пры ўвозе і перасылцы ў
Рэспубліку Беларусь, вывазе і перасылцы з Рэспублікі Беларусь,
ажыццяўленні нерэзідэнтамі аперацый, якія не цягнуць пераходу
права ўласнасці на беларускія рублі, па рахунках і ўкладах
(дэпазітах) у банках і нябанкаўскіх крэдытна-фінансавых
арганізацыях Рэспублікі Беларусь;";

дапоўніць пункт абзацам сёмым наступнага зместу:

"плацежныя дакументы ў беларускіх рублях пры ажыццяўленні здзелак паміж
рэзідэнтамі і нерэзідэнтамі, здзелак паміж нерэзідэнтамі на тэрыторыі
Рэспублікі Беларусь, пры ўвозе і перасылцы ў Рэспубліку Беларусь,
вывазе і перасылцы з Рэспублікі Беларусь.";

у пункце 7:

у абзацы другім словы "(або дакумент, які замяняе яго), выдадзены
кампетэнтнымі дзяржаўнымі органамі Рэспублікі Беларусь" замяніць
словамі "у Рэспубліцы Беларусь";

абзац трэці выкласці ў наступнай рэдакцыі:

"юрыдычныя асобы, створаныя ў адпаведнасці з заканадаўствам Рэспублікі
Беларусь, з месцам знаходжання ў Рэспубліцы Беларусь, а таксама іх
філіялы і прадстаўніцтвы, якія знаходзяцца за межамі Рэспублікі
Беларусь;";

абзац чацвёрты выключыць;

абзацы пяты і шосты лічыць адпаведна абзацамі чацвёртым і пятым;

у пункце 8:

абзац трэці выкласці ў наступнай рэдакцыі:

"юрыдычныя асобы, створаныя ў адпаведнасці з заканадаўствам замежных
дзяржаў, з месцам знаходжання за межамі Рэспублікі Беларусь, а
таксама іх філіялы і прадстаўніцтвы, якія знаходзяцца ў Рэспубліцы
Беларусь і за яе межамі;";

абзац чацвёрты дапоўніць словамі ", а таксама іх філіялы і
прадстаўніцтвы, якія знаходзяцца ў Рэспубліцы Беларусь і
за яе межамі";

абзац сёмы выключыць;

абзац восьмы лічыць абзацам сёмым.

2\. Частку другую артыкула 3 выкласці ў наступнай рэдакцыі:

"Нормы права, якія ўтрымліваюцца ў міжнародных дагаворах Рэспублікі
Беларусь, з'яўляюцца часткай дзеючага на тэрыторыі Рэспублікі
Беларусь валютнага заканадаўства, падлягаюць непасрэднаму
прымяненню, акрамя выпадкаў, калі з міжнароднага дагавора
вынікае, што для прымянення такіх нормаў патрабуецца прыняцце
(выданне) унутрыдзяржаўнага нарматыўнага прававога акта.".

3\. Дапоўніць Закон артыкулам 3 <sup>1</sup> наступнага зместу:

****

"Артыкул 3 <sup>1</sup>. Падлік тэрмінаў, устаноўленых валютным
заканадаўствам Рэспублікі Беларусь

Падлік тэрмінаў, устаноўленых валютным заканадаўствам Рэспублікі
Беларусь, робіцца ў парадку, вызначаным Грамадзянскім кодэксам
Рэспублікі Беларусь.".

4\. Частку першую артыкула 4 выкласці ў наступнай рэдакцыі:

"Валютнымі аперацыямі з'яўляюцца:

здзелкі, якія прадугледжваюць выкарыстанне замежнай валюты, каштоўных
папер у замежнай валюце, плацежных дакументаў у замежнай валюце;

здзелкі паміж рэзідэнтамі і нерэзідэнтамі, якія прадугледжваюць
выкарыстанне беларускіх рублёў, каштоўных папер у беларускіх
рублях, плацежных дакументаў у беларускіх рублях;

здзелкі паміж нерэзідэнтамі, якія прадугледжваюць выкарыстанне
беларускіх рублёў, каштоўных папер у беларускіх рублях,
плацежных дакументаў у беларускіх рублях, якія ажыццяўляюцца на
тэрыторыі Рэспублікі Беларусь;

увоз і перасылка ў Рэспубліку Беларусь, а таксама вываз і перасылка з
Рэспублікі Беларусь валютных каштоўнасцяў;

банкаўскія пераводы ў замежнай валюце, не звязаныя з ажыццяўленнем
разлікаў па здзелках, названых у абзацы другім гэтай часткі;

банкаўскія пераводы паміж рэзідэнтамі і нерэзідэнтамі ў беларускіх
рублях, не звязаныя з ажыццяўленнем разлікаў па здзелках, названых
у абзацы трэцім гэтай часткі;

міжнародныя банкаўскія пераводы ў беларускіх рублях паміж рэзідэнтамі
або нерэзідэнтамі;

аперацыі нерэзідэнтаў з беларускімі рублямі па рахунках і ўкладах
(дэпазітах) у банках і нябанкаўскіх крэдытна-фінансавых
арганізацыях Рэспублікі Беларусь, якія не цягнуць пераходу
права ўласнасці на гэтыя беларускія рублі;

аперацыі з замежнай валютай па рахунках і ўкладах (дэпазітах) у банках і
нябанкаўскіх крэдытна-фінансавых арганізацыях Рэспублікі Беларусь,
банках і іншых крэдытных арганізацыях за межамі Рэспублікі
Беларусь, якія не цягнуць пераходу права ўласнасці на гэту
замежную валюту.".

5\. Абзацы другі — чацвёрты артыкула 5 выкласці ў наступнай рэдакцыі:

"ажыццяўленне разлікаў па здзелках, якія прадугледжваюць экспарт і (або)
імпарт тавараў (за выключэннем грашовых сродкаў, каштоўных папер і
нерухомай маёмасці), ахоўнай інфармацыі, выключных правоў на
вынікі інтэлектуальнай дзейнасці, работ, паслуг;

ажыццяўленне разлікаў па здзелках, якія прадугледжваюць перадачу і (або)
атрыманне маёмасці ў арэнду (лізінг);

перавод і атрыманне дывідэндаў і іншых даходаў па інвестыцыях;".

6\. Артыкулы 6 і 7 выкласці ў наступнай рэдакцыі:

****

"Артыкул 6. Аперацыі негандлёвага характару

Да аперацый негандлёвага характару адносяцца:

перавод і атрыманне грашовых сродкаў для выплаты заработнай платы,
грашовага забеспячэння, стыпендый, пенсій, аліментаў, дзяржаўных
дапамог, даплат і кампенсацый, а таксама грашовых сродкаў па
кампенсацыі шкоды;

пераводы грашовых сродкаў для аплаты камандзіровачных расходаў
работнікаў за межамі Рэспублікі Беларусь;

перавод і атрыманне грашовых сродкаў, якія ўваходзяць у склад спадчыны,
і грашовых сродкаў, атрыманых ад рэалізацыі спадчыннай маёмасці;

перавод і атрыманне грашовых сродкаў, звязаных са смерцю грамадзян,
уключаючы дапамогі і матэрыяльную дапамогу на пахаванне,
транспартныя і іншыя расходы;

атрыманне грашовых кампенсацый ахвярамі рэпрэсій, членамі іх сем'яў і
спадчыннікамі;

пераводы грашовых сродкаў, звязаныя з аплатай утрымання дыпламатычных і
іншых афіцыйных прадстаўніцтваў, консульскіх устаноў Рэспублікі
Беларусь, якія знаходзяцца за межамі Рэспублікі Беларусь;

атрыманне грашовых сродкаў судамі, міжнародным арбітражным (трацейскім)
судом, праваахоўнымі органамі, дзяржаўнымі натарыяльнымі канторамі,
натарыяльнымі бюро, звязанае з ажыццяўленнем іх дзейнасці, а таксама
дзяржаўнымі органамі або іншымі арганізацыямі пры ажыццяўленні іх
службовымі асобамі натарыяльных дзеянняў;

перавод і атрыманне грашовых сродкаў на падставе судовых пастаноў і
іншых працэсуальных дакументаў;

пераводы, звязаныя з выплатай рэгістрацыйных, уступных, членскіх узносаў
у грамадскія, рэлігійныя, міжнародныя арганізацыі, а таксама
ажыццяўленне іншых абавязковых плацяжоў у сувязі з удзелам у
міжнародных арганізацыях;

перавод і атрыманне беларускіх рублёў, замежнай валюты, перадача і
атрыманне іншых валютных каштоўнасцяў па дагаворах дарэн-  
ня (у тым ліку ў выглядзе ахвяраванняў), дагаворах прадастаўлення
бязвыплатнай (спонсарскай) дапамогі ў адпаведнасці з
заканадаўствам Рэспублікі Беларусь;

атрыманне рэзідэнтамі ад нерэзідэнтаў валютных каштоўнасцяў на
захоўванне;

пераводы, звязаныя з выплатай падаткаў, збораў (пошлін) і іншых
абавязковых плацяжоў, вызначаных заканадаўствам Рэспублікі
Беларусь або заканадаўствам замежных дзяржаў, а таксама іх
вяртанне;

пераводы, звязаныя з выплатай у патэнтныя ведамствы пошлін і іншых
плацяжоў;

перавод і атрыманне грашовых сродкаў, звязаныя з удзелам у канферэнцыях,
семінарах, спартыўных мерапрыемствах, выставах, кірмашах;

пераводы, звязаныя з вяртаннем памылкова і (або) залішне пералічаных
грашовых сродкаў;

іншыя аперацыі, пералік якіх вызначаецца Прэзідэнтам Рэспублікі Беларусь
або па яго даручэнні Саветам Міністраў Рэспублікі Беларусь, а таксама
міжнароднымі дагаворамі Рэспублікі Беларусь.

****

Артыкул 7. Валютныя аперацыі, звязаныя з рухам капіталу

Валютнымі аперацыямі, звязанымі з рухам капіталу, з'яўляюцца валютныя
аперацыі, якія право-  
дзяцца паміж рэзідэнтамі і нерэзідэнтамі і не адносяцца да бягучых.".

7\. У артыкуле 9:

у частцы першай словы "безнаяўным парадку" замяніць словамі "безнаяўнай
форме";

у частцы другой слова "безнаяўным" замяніць словамі "безнаяўнай форме
ў".

8\. У артыкуле 10:

частку трэцюю дапоўніць абзацам сёмым наступнага зместу:

"пераводу грашовых сродкаў па здзелках, якія прадугледжваюць давернае
кіраванне валютнымі каштоўнасцямі.";

частку пятую выкласці ў наступнай рэдакцыі:

"Не патрабуецца атрымання дазволу Нацыянальнага банка на правядзенне
юрыдычнымі асобамі — рэзідэнтамі і індывідуальнымі прадпрымальнікамі
— рэзідэнтамі наступных валютных аперацый, звязаных з рухам капіталу:

ажыццяўленне плацяжоў нерэзідэнтам па абавязацельствах, якія
прадугледжваюць перадачу рэзідэнту маёмасці, якая
знаходзіцца на тэрыторыі Рэспублікі Беларусь і адносіцца па
заканадаўстве Рэспублікі Беларусь да нерухомай маёмасці, або правоў на
яго;

продаж нерэзідэнту долі ў статутным фондзе або паю ў маёмасці рэзідэнта;

ажыццяўленне аперацый з каштоўнымі паперамі, якія выпушчаны рэзідэнтамі;

фарміраванне статутнага фонду юрыдычнай асобы — рэзідэнта за кошт
укладаў нерэзідэнтаў у замежнай валюце, беларускіх рублях або ў
каштоўных паперах у замежнай валюце, у каштоўных паперах у беларускіх
рублях у парадку, вызначаным заканадаўствам Рэспублікі Беларусь;

прыцягненне сродкаў для пакрыцця дэфіцыту рэспубліканскага бюджэту і
вяртанне гэтых сродкаў у адпаведнасці з законам аб рэспубліканскім
бюджэце на чарговы фінансавы год;

прыцягненне сродкаў пад гарантыі Урада Рэспублікі Беларусь і вяртанне
гэтых сродкаў;

прыцягненне сродкаў у рамках міжурадавых пагадненняў і вяртанне гэтых
сродкаў;

ажыццяўленне іншых плацяжоў па пагашэнні і абслугоўванні знешняга
дзяржаўнага доўгу Рэспублікі Беларусь, не названых у абзацах
шостым — восьмым гэтай часткі;

ажыццяўленне аперацый, для якіх Нацыянальным банкам вызначаны
паведамляльны і (або) рэгістрацыйны парадак іх правядзення;

ажыццяўленне пераводаў грашовых сродкаў, звязаных з набыццём конкурсных
(тэндарных) дакументаў і ўдзелам у таргах (конкурсах, тэндарах,
аўкцыёнах);

атрыманне крэдытаў і (або) пазык банкамі і нябанкаўскімі
крэдытна-фінансавымі арганізацыямі.".

9\. Абзацы другі і трэці часткі другой артыкула 11 выкласці ў наступнай
рэдакцыі:

"прыцягненне на часовай аснове сродкаў у бюджэт, вяртання гэтых сродкаў
і працэнтаў за карыстанне імі ў адпаведнасці з законам аб
рэспубліканскім бюджэце на чарговы фінансавы год і
рашэннямі абласных і Мінскага гарадскога Саветаў дэпутатаў аб
бюджэце на чарговы фінансавы год;

ажыццяўленне плацяжоў з бюджэту на мэты, вызначаныя законам аб
рэспубліканскім бюджэце на чарговы фінансавы год і рашэннямі
абласных і Мінскага гарадскога Саветаў дэпутатаў аб бюджэце на чарговы
фінансавы год.".

10\. У артыкуле 12:

пасля часткі другой дапоўніць артыкул часткай наступнага зместу:

"Валютна-абменныя аперацыі з удзелам фізічных асобаў ажыццяўляюцца без
рэгістрацыі звестак дакумента, які сведчыць асобу гэтых асобаў, калі
іншае не прадугледжана заканадаўчымі актамі Рэспублікі Беларусь аб
прадухіленні легалізацыі даходаў, атрыманых незаконным шляхам, і
фінансавання тэрарыстычнай дзейнасці.";

часткі трэцюю — пятую лічыць адпаведна часткамі чацвёртай — шостай.

11\. З часткі першай артыкула 13 трэці сказ выключыць.

12\. У артыкуле 15 словы "і дакументарных каштоўных папер у беларускіх
рублях" замяніць словамі ", дакументарных каштоўных папер у беларускіх
рублях і плацежных дакументаў у беларускіх рублях".

13\. Частку першую артыкула 19 дапоўніць словамі ", з улікам палажэнняў,
прадугледжаных часткай другой гэтага артыкула".

14\. У артыкуле 21:

абзац трэці выключыць;

абзацы чацвёрты — шаснаццаты лічыць адпаведна абзацамі трэцім —
пятнаццатым;

з абзаца сёмага словы "у беларускіх рублях" выключыць;

абзац дзясяты дапоўніць словамі "і плацежных дакументаў у беларускіх
рублях";

у абзацы трынаццатым словы "іншымі заканадаўчымі актамі" замяніць
словамі "Прэзідэнтам Рэспублікі Беларусь";

у абзацы пятнаццатым словы "іншым заканадаўствам" замяніць словамі
"іншымі заканадаўчымі актамі Рэспублікі Беларусь".

15\. У абзацы трэцім часткі другой артыкула 22 словы "і іншым
заканадаўствам" замяніць словамі ", іншымі законамі
Рэспублікі Беларусь і актамі Прэзідэнта Рэспублікі Беларусь".

16\. Абзац чацвёрты артыкула 23 дапоўніць словамі ", фінансавання
тэрарыстычнай дзейнасці і іншай экстрэмісцкай дзейнасці".

17\. У абзацы пятым часткі шостай артыкула 24 слова "заканадаўствам"
замяніць словамі "заканадаўчымі актамі Рэспублікі Беларусь".

18\. У частцы першай артыкула 25 словы "кантроль знешнегандлёвых
аперацый" замяніць словамі "валютны кантроль".

19\. У артыкуле 27:

у частцы трэцяй:

абзац другі выкласці ў наступнай рэдакцыі:

"ажыццяўляць кантроль за паўнатой і своечасовасцю прадстаўлення
кліентамі інфармацыі, якая датычыцца валютных аперацый, і
адпаведнасцю яе патрабаванням валютнага заканадаўства;";

абзац пяты выключыць;

абзац шосты лічыць абзацам пятым;

абзац пяты пасля слова "прадугледжаныя" дапоўніць словам "валютным";

у частцы чацвёртай:

абзац чацвёрты выкласці ў наступнай рэдакцыі:

"калі рэзідэнтам або нерэзідэнтам не прадстаўлены дакументы,
прадугледжаныя патрабаваннямі нарматыўных прававых актаў
Прэзідэнта Рэспублікі Беларусь і (або) нарматыўных прававых актаў
Нацыянальнага банка, або прадстаўленыя дакументы не адпавядаюць такім
патрабаванням;";

у абзацы пятым слова "заканадаўствам" замяніць словамі "заканадаўчымі
актамі Рэспублікі Беларусь і (або) нарматыўнымі прававымі актамі
Нацыянальнага банка".

20\. У артыкуле 28:

у абзацах другім і трэцім слова "падведамаснымі" замяніць словамі
"падпарадкаванымі (падведамаснымі, якія ўваходзяць у склад)";

у абзацы чацвёртым слова "падведамасных" замяніць словамі
"падпарадкаваных (падведамасных, якія ўваходзяць у
склад)";

абзац пяты пасля слова "прадугледжаныя" дапоўніць словам "валютным".

21\. Абзац пяты артыкула 29 пасля слова "прадугледжаныя" дапоўніць
словам "валютным".

****

Артыкул 2. Савету Міністраў Рэспублікі Беларусь і Нацыянальнаму банку
Рэспублікі Беларусь у шасцімесячны тэрмін:

Савету Міністраў Рэспублікі Беларусь і Нацыянальнаму банку Рэспублікі
Беларусь у шасцімесячны тэрмін:

забяспечыць прывядзенне нарматыўных прававых актаў у адпаведнасць з
гэтым Законам;

прыняць іншыя меры, неабходныя для рэалізацыі палажэнняў гэтага Закона.

****

Артыкул 3. Гэты Закон уваходзіць у сілу праз шэсць месяцаў пасля яго
афіцыйнага апублікавання, за выключэннем гэтага артыкула і артыкула
2, якія ўваходзяць у сілу з дня афіцыйнага апублікавання гэтага Закона.

Гэты Закон уваходзіць у сілу праз шэсць месяцаў пасля яго афіцыйнага
апублікавання, за выключэннем гэтага артыкула і артыкула 2, якія
ўваходзяць у сілу з дня афіцыйнага апублікавання гэтага Закона. ****

Прэзідэнт Рэспублікі Беларусь А. ЛУКАШЭНКА

**

3 чэрвеня 2009 года, г. Мінск.

№ 22-З
