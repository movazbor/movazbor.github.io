---
layout: default
---

#### Указ Прэзідэнта Рэспублікі Беларусь № 314

##### Аб правядзенні эксперыменту пры залічэнні абітурыентаў у некаторыя ўстановы адукацыі  ў сферы культуры

У мэтах стварэння ўмоў для адбору таленавітай моладзі ў навучальныя
ўстановы ў сферы культуры пастанаўляю:

1\. Правесці ў 2009 годзе эксперымент пры залічэнні абітурыентаў ва
ўстановы адукацыі "Беларуская дзяржаўная акадэмія музыкі" і
"Беларуская дзяржаўная акадэмія мастацтваў".

2\. Устанавіць, што:

2.1. залічэнне абітурыентаў ва ўстановы адукацыі "Беларуская дзяржаўная
акадэмія музыкі" і "Беларуская дзяржаўная акадэмія мастацтваў" на
навучанне за кошт сродкаў бюджэту і на ўмовах аплаты па ўсіх
формах атрымання адукацыі ажыццяўляецца па конкурсе на аснове
агульнай сумы балаў, падлічанай па выніках правядзення этапаў
уступнага выпрабавання па прадмеце "творчасць" і сярэдняга бала
сумы балаў, атрыманай па выніках здачы ўступных выпрабаванняў у форме
цэнтралізаванага тэсціравання і сярэдняга бала дакумента аб адукацыі;

2.2. іншыя пытанні прыёму ва ўстановы адукацыі "Беларуская дзяржаўная
акадэмія музыкі" і "Беларуская дзяржаўная акадэмія мастацтваў", не
вызначаныя ў гэтым Указе, вырашаюцца названымі ўстановамі адукацыі ў
адпаведнасці з заканадаўствам.

3\. Савету Міністраў Рэспублікі Беларусь па выніках правядзення
эксперыменту ў лістападзе 2009 г. унесці ва ўстаноўленым
парадку прапановы аб мэтазгоднасці ўнясення змяненняў і
дапаўненняў у Правілы прыёму ў вышэйшыя навучальныя ўстановы,
зацверджаныя Указам Прэзідэнта Рэспублікі Беларусь ад 7 лютага 2006 г.
№ 80 "Аб правілах прыёму ў вышэйшыя і сярэднія спецыяльныя навучальныя
ўстановы" (Нацыянальны рэестр прававых актаў Рэспублікі Беларусь, 2006
г., № 24, 1/7253), або яго прадаўжэння на 2010 год.

4\. Кантроль за рэалізацыяй гэтага Указа ўскласці на дзяржаўную камісію
па кантролі за ходам падрыхтоўкі і правядзення ўступных выпрабаванняў у
вышэйшых і сярэдніх спецыяльных навучальных установах у 2009 годзе.

5\. Гэты Указ уступае ў сілу са дня яго афіцыйнага апублікавання.

****

Прэзідэнт Рэспублікі Беларусь А. Лукашэнка.

16 чэрвеня 2009 г., г. Мінск.
