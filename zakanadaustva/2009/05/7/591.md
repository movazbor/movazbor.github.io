---
layout: default
---

#### Закон Рэспублікі Беларусь

**Аб унясенні змянення ў Закон Рэспублікі Беларусь "Аб культуры  
ў Рэспубліцы Беларусь"**

**Прыняты Палатай прадстаўнікоў 2 красавіка 2009 года**

**Адобраны Саветам Рэспублікі 23 красавіка 2009 года**

Артыкул 1. Артыкул 43 Закона Рэспублікі Беларусь ад 4 чэрвеня 1991 года
"Аб культуры ў Рэспубліцы Беларусь" у рэдакцыі Закона Рэспублікі
Беларусь ад 18 мая 2004 года (Ведамасці Вярхоўнага Савета
Беларускай ССР, 1991 г., № 20, арт. 291; Нацыянальны рэестр
прававых актаў Рэспублікі Беларусь, 2004 г., № 87, 2/1031)
выкласці ў наступнай рэдакцыі:"Артыкул 43. Гастрольна-канцэртная
дзейнасць

1\. Гастрольна-канцэртная дзейнасць — дзейнасць па арганізацыі і
правядзенні культурна-відовішчных мерапрыемстваў (у тым ліку
дабрачынных) на сцэнічных пляцоўках або ў спецыяльна не прызначаных
для гэтай мэты месцах пад адкрытым небам ці ў памяшканні з удзелам
калектываў мастацкай творчасці і выканаўцаў.

2\. Юрыдычныя асобы і індывідуальныя прадпрымальнікі Рэспублікі
Беларусь, а таксама замежныя грамадзяне, асобы без
грамадзянства, замежныя і міжнародныя арганізацыі, у тым
ліку тыя, якія не з'яўляюцца юрыдычнымі асобамі, маюць права
ажыццяўляць гастрольна-канцэртную дзейнасць на тэрыторыі
Рэспублікі Беларусь у парадку, які вызначаецца Прэзідэнтам
Рэспублікі Беларусь.

3\. Не дапускаюцца на тэрыторыі Рэспублікі Беларусь:

3.1. распаўсюджванне рэкламы культурна-відовішчнага мерапрыемства да
атрымання пасведчання на права арганізацыі і правядзення
культурна-відовішчнага мерапрыемства на тэрыторыі Рэспублікі
Беларусь (за выключэннем выпадкаў, вызначаных Прэзідэнтам Рэспублікі
Беларусь, калі атрыманне пасведчання не патрабуецца), або без
выхадных звестак, прадугледжаных актамі Прэзідэнта Рэспублікі
Беларусь, законамі, іншымі актамі заканадаўства, або без указання
спецыфікі праводзімага культурна-відовішчнага мерапрыемства
(выкарыстанне або невыкарыстанне фанаграмы);

3.2. ажыццяўленне гастрольна-канцэртнай дзейнасці без пасведчання на
права арганізацыі і правядзення культурна-відовішчнага мерапрыемства
на тэрыторыі Рэспублікі Беларусь (за выключэннем выпадкаў, вызначаных
Прэзідэнтам Рэспублікі Беларусь, калі атрыманне пасведчання не
патрабуецца) або з парушэннем аўтарскага права і сумежных правоў
ці з выкарыстаннем звестак, што складаюць дзяржаўную або іншую ахоўную
законам тайну.".Артыкул 2. Гэты Закон уваходзіць у сілу праз дзесяць
дзён пасля яго афіцыйнага апублікавання.

Гэты Закон уваходзіць у сілу праз дзесяць дзён пасля яго афіцыйнага
апублікавання.

**Прэзідэнт Рэспублікі Беларусь А. Лукашэнка**
