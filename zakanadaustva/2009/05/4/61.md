---
layout: default
---

<div style="margin: 0px auto; width: 1000px;">

<div id="flag">

 

</div>

<div id="fixedWidth">

<div id="body">

<div id="columnSpanned">

<div id="content" style="margin: 10px">

<table>
<colgroup>
<col style="width: 100%" />
</colgroup>
<tbody>
<tr class="odd">
<td><div data-align="center" style="text-transform: uppercase;">
Рашэнне Канстытуцыйнага Суда Рэспублікі Беларусь
</div>
<div data-align="center">
4 мая 2009 г. № Р-327/2009
</div>
<div data-align="left" style="width: 400px; margin-top: 20px; margin-bottom: 20px;">
Аб адпаведнасці Канстытуцыі Рэспублікі Беларусь Закона Рэспублікі Беларусь “Аб унясенні змянення ў Закон Рэспублікі Беларусь “Аб культуры ў Рэспубліцы Беларусь”
</div>
<p>Канстытуцыйны Суд Рэспублікі Беларусь у складзе старшынствуючага – Старшыні Канстытуцыйнага Суда Міклашэвіча П.П., намесніка Старшыні Марыскіна А.У., суддзяў Бойка Т.С., Данілюка С.Я., Ізоткі У.П., Козыравай Л.Р., Падгрушы В.В., Рабцава Л.М., Сяргеевай В.Г., Цікавенкі А.Г., Чыгрынава С.П., Шукліна В.З.</p>
<p>на падставе часткі першай артыкула 116 Канстытуцыі Рэспублікі Беларусь, падпункта 1.1 пункта 1 і пункта 3 Дэкрэта Прэзідэнта Рэспублікі Беларусь ад 26 чэрвеня 2008 г. № 14 “Аб некаторых мерах па ўдасканальванню дзейнасці Канстытуцыйнага Суда Рэспублікі Беларусь”</p>
<p>разгледзеў у адкрытым судовым пасяджэнні ў парадку абавязковага папярэдняга кантролю канстытуцыйнасць Закона Рэспублікі Беларусь “Аб унясенні змянення ў Закон Рэспублікі Беларусь “Аб культуры ў Рэспубліцы Беларусь”.</p>
<p>Заслухаўшы суддзю-дакладчыка Ізотку У.П., прааналізаваўшы палажэнні Канстытуцыі Рэспублікі Беларусь (далей – Канстытуцыя) і Закона Рэспублікі Беларусь “Аб унясенні змянення ў Закон Рэспублікі Беларусь “Аб культуры ў Рэспубліцы Беларусь”, Канстытуцыйны Суд Рэспублікі Беларусь устанавіў:</p>
<p>Закон Рэспублікі Беларусь “Аб унясенні змянення ў Закон Рэспублікі Беларусь “Аб культуры ў Рэспубліцы Беларусь” (далей – Закон) прыняты Палатай прадстаўнікоў Нацыянальнага сходу Рэспублікі Беларусь 2 красавіка 2009 г., адобраны Саветам Рэспублікі Нацыянальнага сходу Рэспублікі Беларусь 23 красавіка 2009 г. і прадстаўлены Прэзідэнту Рэспублікі Беларусь на подпіс.</p>
<p>Прыняцце Закона абумоўлена неабходнасцю ўдакладнення артыкула 43 Закона Рэспублікі Беларусь “Аб культуры ў Рэспубліцы Беларусь” і ўзгаднення яго з Указам Прэзідэнта Рэспублікі Беларусь ад 13 мая 2008 г. № 259 “Аб арганізацыі гастрольна-канцэртнай дзейнасці”.</p>
<p>Новая рэдакцыя артыкула 43, якая прадугледжваецца Законам, у адрозненне ад дзеючай змяшчае вызначэнне гастрольна-канцэртнай дзейнасці і пашырае кола суб’ектаў такой дзейнасці, уключыўшы ў яго разам з юрыдычнымі асобамі і індывідуальнымі прадпрымальнікамі замежных грамадзян, асоб без грамадзянства, замежныя і міжнародныя арганізацыі.</p>
<p>Пашырэнне кола суб’ектаў гастрольна-канцэртнай дзейнасці ажыццёўлена ў адпаведнасці з артыкулам 11 Канстытуцыі, які прадугледжвае, што замежныя грамадзяне і асобы без грамадзянства на тэрыторыі Беларусі карыстаюцца правамі і свабодамі і выконваюць абавязкі нароўні з грамадзянамі Рэспублікі Беларусь, калі іншае не вызначана Канстытуцыяй, законамі і міжнароднымі дагаворамі. Гэта накіравана адначасова і на рэалізацыю артыкула 51 Канстытуцыі, згодна з якім кожны мае права на ўдзел у культурным жыцці, а дзяржава садзейнічае развіццю культуры.</p>
<p>У Законе ўстанаўліваецца, што парадак ажыццяўлення гастрольна-канцэртнай дзейнасці вызначаецца Прэзідэнтам Рэспублікі Беларусь. Тым самым прававое рэгуляванне аднаго з кірункаў культурнай дзейнасці павышаецца з урадавага ўзроўню да ўзроўню Кіраўніка дзяржавы, што <span>адпавядае паўнамоцтвам Прэзідэнта Рэспублікі Беларусь, прадугледжаным пунктам 30 артыкула 84 Канстытуцыі.</span></p>
<p>Згодна з Канстытуцыяй Палата прадстаўнікоў Нацыянальнага сходу Рэспублікі Беларусь разглядае праекты законаў (пункт 2 часткі першай артыкула 97), а Савет Рэспублікі Нацыянальнага сходу Рэспублікі Беларусь адабрае або адхіляе прынятыя Палатай прадстаўнікоў праекты законаў (пункт 1 часткі першай артыкула 98).</p>
<p>Такім чынам, парадак прыняцця Закона адпавядае палажэнням артыкулаў 97–100 Канстытуцыі. Палаты Нацыянальнага сходу Рэспублікі Беларусь пры прыняцці Закона дзейнічалі ў рамках кампетэнцыі, прадастаўленай ім Канстытуцыяй.</p>
<p>Канстытуцыйны Суд прыходзіць таксама да вываду аб тым, што па змесце норм, форме акта Закон не супярэчыць Канстытуцыі.</p>
<p>Кіруючыся часткамі першай, сёмай артыкула 116 Канстытуцыі Рэспублікі Беларусь, часткамі восьмай, трынаццатай, чатырнаццатай артыкула 24 Кодэкса Рэспублікі Беларусь аб судаўладкаванні і статусе суддзяў, падпунктам 1.1 пункта 1 і пунктам 3 Дэкрэта Прэзідэнта Рэспублікі Беларусь ад 26 чэрвеня 2008 г. № 14 “Аб некаторых мерах па ўдасканальванню дзейнасці Канстытуцыйнага Суда Рэспублікі Беларусь”, Канстытуцыйны Суд Рэспублікі Беларусь </p>
<p>ВЫРАШЫЎ: </p>
<p>1. Прызнаць Закон Рэспублікі Беларусь “Аб унясенні змянення ў Закон Рэспублікі Беларусь “Аб культуры ў Рэспубліцы Беларусь” адпаведным Канстытуцыі Рэспублікі Беларусь.</p>
<p>2. Гэта рашэнне ўступае ў сілу з дня прыняцця.</p>
<p>3. Апублікаваць гэта рашэнне ў адпаведнасці з заканадаўствам.</p>
<p> </p>
<table>
<colgroup>
<col style="width: 50%" />
<col style="width: 50%" />
</colgroup>
<tbody>
<tr class="odd">
<td><p><span style="font-size: 10pt">Старшынствуючы –<br />
Старшыня Канстытуцыйнага Суда<br />
Рэспублікі Беларусь</span></p></td>
<td><p> </p>
<p><span style="font-size: 10pt">П.П.Міклашэвіч</span></p></td>
</tr>
</tbody>
</table></td>
</tr>
</tbody>
</table>

</div>

<div class="terminator">

 

</div>

</div>

</div>

</div>

</div>
