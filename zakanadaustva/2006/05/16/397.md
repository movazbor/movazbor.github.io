---
layout: default
---

### Закон Рэспублікі Беларусь

****

<span class="underline"></span>

**Аб унясенні змяненняў і дапаўненняў у некаторыя заканадаўчыя акты
Рэспублікі Беларусь па пытаннях спрашчэння парадку ажыццяўлення
натарыяльных дзеянняў**

*Прыняты Палатай прадстаўнікоў 14 красавіка 2006 года*

Адобраны Саветам Рэспублікі 24 красавіка 2006 года

**Артыкул 1**. Унесці ў Грамадзянскі кодэкс Рэспублікі Беларусь ад 7
снежня 1998 года (Ведамасці Нацыянальнага сходу Рэспублікі Беларусь,
1999 г., № 7—9, ст. 101) наступныя змяненні:

1\. У пункце 1 артыкула 1070:

частку другую выключыць;

частку трэцюю лічыць часткай другой.

2\. У пункце 2 артыкула 1072 словы «у частцы другой пункта 1 артыкула
1070» замяніць словамі «у пункце 2 артыкула 1083».

3\. У частцы другой пункта 3 артыкула 1074 словы «у парадку, указаным у
частцы другой пункта 1 артыкула 1070 гэтага Кодэкса» замяніць словамі
«натарыусам або службовай асобай, упаўнаважанай ажыццяўляць
натарыяльныя дзеянні (пункт 6 артыкула 1045)».

4\. Пункт 2 артыкула 1083 выкласці ў наступнай рэдакцыі:

«2. Пасведчанне аб праве на спадчыну выдаецца па заяве спадчынніка, які
прыняў спадчыну або прымае яе, падачай гэтай заявы (артыкул 1070). У
выпадку, калі заява аб выдачы пасведчання аб праве на спадчыну
пададзена натарыусу не самім спадчыннікам, подпіс спадчынніка на
заяве павінен быць засведчаны натарыусам або службовай асобай,
упаўнаважанай ажыццяўляць натарыяльныя дзеянні (пункт 6
артыкула 1045). Па жаданню спадчыннікаў пасведчанне можа быць
выдадзена ўсім спадчыннікам разам або кожнаму спадчынніку паасобку.».

**Артыкул 2**. Унесці ў артыкул 29 Закона Рэспублікі Беларусь ад 22
ліпеня 2002 года «Аб дзяржаўнай рэгістрацыі нерухомай маёмасці,
праў на яе і здзелак з ёй» (Нацыянальны рэестр прававых актаў
Рэспублікі Беларусь, 2002 г., № 87, 2/882) наступныя змяненне і
дапаўненні:

у падпункце 2.3 часткі першай пункта 2 слова «арганізацыям» замяніць
словамі «іншым арганізацыям, натарыусам»;

першы сказ пункта 6 дапоўніць словамі «, калі іншае не прадугледжана
заканадаўчымі актамі Рэспублікі Беларусь»;

пункт 8 дапоўніць часткай наступнага зместу:

«Непрадстаўленне інфармацыі або прадстаўленне недакладнай інфармацыі
цягнуць адказнасць у адпаведнасці з заканадаўчымі актамі Рэспублікі
Беларусь.».

**Артыкул 3**. Унесці ў артыкул 7 Закона Рэспублікі Беларусь ад 4
студзеня 2003 года «Аб дэклараванні фізічнымі асобамі даходаў,
маёмасці і крыніц грашовых сродкаў» (Нацыянальны рэестр прававых
актаў Рэспублікі Беларусь, 2003 г., № 8, 2/923) наступныя змяненні
і дапаўненне:

у частцы пятай словы «даведку аб прадстаўленні» замяніць словамі «,
накіроўвае натарыусу па яго запыту для засведчання здзелкі,
указанай у частцы другой гэтага артыкула, а таксама дзяржаўным
органам, іншым арганізацыям у выпадках і парадку, прадугледжаных
заканадаўчымі актамі, па іх запытах даведку аб прадстаўленні
фізічнай асобай»;

у частцы шостай:

словы «у фізічнай асобы» выключыць;

пасля слоў «аб прадстаўленні» дапоўніць частку словамі «фізічнай
асобай».

**Артыкул 4**. Унесці ў Кодэкс Рэспублікі Беларусь аб адміністрацыйных
правапарушэннях ад 21 красавіка 2003 года (Нацыянальны рэестр прававых
актаў Рэспублікі Беларусь, 2003 г., № 63, 2/946, № 87, 2/980; 2004 г., №
94, 2/1039; 2005 г., № 74, 2/1112, № 120, 2/1128) наступныя змяненне і
дапаўненні:

1\. У артыкуле 23.10:

з назвы артыкула і абзаца першага словы «у фізічнай асобы» выключыць;

абзац першы пасля слоў «аб прадстаўленні» дапоўніць словамі «фізічнай
асобай».

2\. Дапоўніць Кодэкс артыкуламі 23.69 і 23.70 наступнага зместу:

«**Артыкул 23.69. Парушэнне натарыусам тэрмінаў ажыццяўлення
натарыяльных дзеянняў**

Парушэнне натарыусам устаноўленых заканадаўчымі актамі тэрміну
выпатрабавання звестак і (або) дакументаў, неабходных для
ажыццяўлення натарыяльных дзеянняў, або тэрміну апавяшчэння
зацікаўленай асобы аб атрыманні такіх звестак і (або)
дакументаў, а таксама тэрмінаў ажыццяўлення натарыяльных
дзеянняў —

цягне накладанне штрафу ў памеры ад дзвюх да дзесяці базавых велічынь.

**Артыкул 23.70. Парушэнне парадку прадстаўлення звестак і (або)
дакументаў, неабходных для ажыццяўлення натарыяльных дзеянняў**

Непрадстаўленне службовымі асобамі дзяржаўных органаў і іншых
арганізацый ва ўстаноўлены заканадаўчымі актамі тэрмін
звестак і (або) дакументаў, неабходных для ажыццяўлення
натарыяльных дзеянняў, альбо прадстаўленне такіх звестак і
(або) дакументаў, якія змяшчаюць недакладную інфармацыю, —

цягнуць накладанне штрафу ў памеры ад чатырох да дваццаці базавых
велічынь.».

**Артыкул 5**. Унесці ў Закон Рэспублікі Беларусь ад 18 ліпеня 2004 года
«Аб натарыяце і натарыяльнай дзейнасці» (Нацыянальны рэестр прававых
актаў Рэспублікі Беларусь, 2004 г., № 120, 2/1055) наступныя
дапаўненні і змяненні:

1\. У пункце 4 артыкула 20:

частку першую пасля слоў «перакладзены яму» дапоўніць словамі
«натарыусам, калі натарыус валодае адпаведнай мовай, альбо»;

частку другую выкласці ў наступнай рэдакцыі:

«Заведама няправільны пераклад цягне адказнасць у адпаведнасці з
заканадаўчымі актамі Рэспублікі Беларусь.».

2\. У артыкуле 38:

у пункце 1 словы «ад грамадзян і юрыдычных асоб звесткі і» замяніць
словамі «звесткі і (або)»;

пункт 2 выключыць.

3\. У артыкуле 41 слова «заканадаўствам» замяніць словамі «заканадаўчымі
актамі».

4\. Падпункт 4.2. пункта 4 артыкула 51 пасля слоў «у якіх няма»
дапоўніць словам «дзяржаўных».

5\. Дапоўніць Закон артыкулам 53(1) наступнага зместу:

«**Артыкул 53(1). Прадстаўленне натарыусу звестак і (або) дакументаў,
неабходных для ажыццяўлення натарыяльных дзеянняў**

1\. Асобы, якія звярнуліся па ажыццяўленне натарыяльных дзеянняў,
прадстаўляюць натарыусу дакументы, што сведчаць іх асобу,
дзеяздольнасць грамадзян (грамадзянскую дзеяздольнасць),
праваздольнасць юрыдычных асоб, паўнамоцтвы на ажыццяўленне
такіх дзеянняў ад імя і ў інтарэсах іншых асоб.

Калі грамадзянін або юрыдычная асоба заключылі з рыэлтарскай
арганізацыяй дагавор на аказанне рыэлтарскіх паслуг і па
ўзгадненню бакоў здзелкі неабходна натарыяльнае засведчанне здзелкі
з нерухомасцю, а таксама ў іншых выпадках, прадугледжаных
заканадаўствам, рыэлтарская арганізацыя забяспечвае
прадстаўленне натарыусу ўсіх звестак і (або) дакументаў,
неабходных для ажыццяўлення натарыяльнага дзеяння.

Iншыя звесткі і (або) дакументы, неабходныя для ажыццяўлення
натарыяльных дзеянняў, натарыус самастойна запатрабоўвае ад
дзяржаўных органаў і іншых арганізацый Рэспублікі Беларусь, за
выключэннем звестак і (або) дакументаў, для выдачы якіх
патрабуецца вынясенне судовай пастановы.

Звесткі і (або) дакументы, якія выдаюцца кампетэнтнымі органамі замежных
дзяржаў, прадстаўляюцца натарыусу асобамі, якія звярнуліся па
ажыццяўленне натарыяльных дзеянняў, а ў выпадках,
прадугледжаных заканадаўчымі актамі або міжнароднымі
дагаворамі Рэспублікі Беларусь, — запатрабоўваюцца натарыусам.

Выпатрабаванне звестак і (або) дакументаў, неабходных для ажыццяўлення
натарыяльных дзеянняў, праводзіцца натарыусам не пазней як у дзень,
які надыходзіць за днём звароту асобы па выкананне такіх дзеянняў.

2\. Звесткі і (або) дакументы, неабходныя для ажыццяўлення натарыяльных
дзеянняў, павінны быць прадстаўлены дзяржаўнымі органамі і іншымі
арганізацыямі Рэспублікі Беларусь па запыту натарыуса ў
двухтыднёвы тэрмін з дня яго атрымання.

Дзяржаўныя органы і іншыя арганізацыі Рэспублікі Беларусь пры
падрыхтоўцы гэтых звестак і (або) дакументаў маюць права
запытваць і атрымліваць дадатковую інфармацыю ад іншых дзяржаўных
органаў і арганізацый.

Выклік у дзяржаўныя органы і іншыя арганізацыі Рэспублікі Беларусь асоб,
у адносінах да якіх паступіў запыт натарыуса аб прадстаўленні звестак і
(або) дакументаў, неабходных для ажыццяўлення натарыяльных дзеянняў, у
мэтах падрыхтоўкі такіх звестак і (або) дакументаў па гэтаму запыту не
дапускаецца.

Пры атрыманні натарыусам запатрабаваных ім звестак і (або) дакументаў,
неабходных для ажыццяўлення натарыяльных дзеянняў, натарыус не пазней
як у дзень, які надыходзіць за днём атрымання такіх звестак і (або)
дакументаў, абавязаны пісьмова паведаміць аб гэтым асобе, якая
звярнулася па ажыццяўленне натарыяльнага дзеяння.

3\. У выпадку, калі заканадаўствам прадугледжана плата за выдачу звестак
і (або) дакументаў, неабходных для ажыццяўлення натарыяльных дзеянняў,
прадстаўленне іх натарыусу ажыццяўляецца без яе спагнання, а дакумент,
які змяшчае патрабаванне аб аплаце выдачы гэтых звестак і (або)
дакументаў, накіроўваецца натарыусу разам са звесткамі і (або)
дакументамі, якія запытваюцца.

Дакумент, які змяшчае патрабаванне аб аплаце выдачы звестак і (або)
дакументаў, неабходных для ажыццяўлення натарыяльных дзеянняў,
уручаецца натарыусам асобе, якая звярнулася па ажыццяўленне такіх
дзеянняў, аплачваецца і прад'яўляецца натарыусу адначасова з
дакументам аб аплаце дзяржаўнай пошліны.

4\. Натарыус не мае права патрабаваць ад асоб, якія звярнуліся па
ажыццяўленне натарыяльных дзеянняў, прадстаўлення звестак і (або)
дакументаў, за выключэннем указаных у частках першай і чацвёртай пункта
1 гэтага артыкула.

5\. Асобы, якія звярнуліся па ажыццяўленне натарыяльных дзеянняў, маюць
права самастойна прадставіць звесткі і (або) дакументы, неабходныя для
ажыццяўлення гэтых дзеянняў.».

6\. Пункты 1 і 2 артыкула 54 выкласці ў наступнай рэдакцыі:

«1. Натарыяльнае дзеянне ажыццяўляецца пры наяўнасці звестак і (або)
дакументаў, неабходных для выканання такога дзеяння, у тым ліку якія
пацвярджаюць аплату дзяржаўнай пошліны і іншых неабходных у адпаведнасці
з гэтым Законам плацяжоў, у дзень звароту асобы па ажыццяўленне гэтага
дзеяння. Для выканання вялікага аб'ёму работы, неабходнай пры
ажыццяўленні натарыяльнага дзеяння, гэты тэрмін падаўжаецца да
трох дзён.

У выпадку выпатрабавання натарыусам звестак і (або) дакументаў, указаных
у частцы трэцяй пункта 1 артыкула 531 гэтага Закона, тэрмін ажыццяўлення
натарыяльнага дзеяння не павінен перавышаць аднаго месяца з дня, які
надыходзіць за днём звароту асобы па выкананне такога дзеяння.

2\. Ажыццяўленне натарыяльнага дзеяння можа быць адкладзена па рашэнню
натарыуса, упаўнаважанай службовай асобы на тэрмін да аднаго месяца —
пры накіраванні дакументаў на экспертызу, а таксама калі ў адпаведнасці
з заканадаўствам Рэспублікі Беларусь неабходна ўстанавіць адсутнасць у
зацікаўленых асоб пярэчанняў супраць ажыццяўлення гэтага дзеяння.».

7\. З пункта 4 артыкула 66 словы «уласнікам гэтай маёмасці» выключыць.

8\. У артыкуле 76:

з часткі другой пункта 1 словы «ад спадчыннікаў» выключыць;

пункт 2 выкласці ў наступнай рэдакцыі:

«2. Калі ў адносінах да аднаго ці некалькіх спадчыннікаў па закону
адсутнічаюць дакументы, якія пацвярджаюць наяўнасць падстаў для
заклікання да наследавання па закону, яны могуць быць уключаны ў
пасведчанне аб праве на спадчыну з пісьмовай згоды ўсіх астатніх
спадчыннікаў, якія прынялі спадчыну і ў адносінах да якіх маюцца
дакументы, што з'яўляюцца падставай для заклікання іх да
наследавання па закону.».

9\. З часткі другой пункта 1 артыкула 77 словы «ад спадчыннікаў»
выключыць.

10\. З пункта 1 артыкула 78 словы «у спадчыннікаў» выключыць.

11\. У пункце 2 артыкула 85 слова «заканадаўствам» замяніць словамі
«заканадаўчымі актамі».

**Артыкул 6.** Гэты Закон уступае ў сілу праз дзесяць дзён пасля яго
афіцыйнага апублікавання, за выключэннем артыкула 4 гэтага Закона,
які ўступае ў сілу з дня ўвядзення ў дзеянне Кодэкса Рэспублікі
Беларусь аб адміністрацыйных правапарушэннях ад 21 красавіка 2003
года.

**Прэзідэнт Рэспублікі Беларусь А. ЛУКАШЭНКА**

*16 мая 2006 года, г. Мінск.*

№ 115-З
