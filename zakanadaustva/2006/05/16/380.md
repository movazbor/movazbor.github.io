---
layout: default
---

### Закон Рэспублікі Беларусь

****

<span class="underline"></span>

Аб унясенні дапаўненняў і змяненняў у некаторыя законы Рэспублікі
Беларусь па пытаннях дэкларавання даходаў і маёмасці

*Прыняты Палатай прадстаўнікоў 14 красавіка 2006 года*

Адобраны Саветам Рэспублікі 24 красавіка 2006 года

Артыкул 1. Унесці ў Закон Рэспублікі Беларусь ад 4 студзеня 2003 года
«Аб дэклараванні фізічнымі асобамі даходаў, маёмасці і крыніц
грашовых сродкаў» (Нацыянальны рэестр прававых актаў Рэспублікі
Беларусь, 2003 г., № 8, 2/923) наступныя дапаўненні:

1\. Артыкул 1 пасля абзаца першага дапоўніць абзацам наступнага зместу:

«блізкія сваякі — бацькі, дзеці, усынавіцелі, усыноўленыя (удачароныя),
родныя браты і сёстры, дзед, бабка, унукі;»;

абзацы другі—шосты лічыць адпаведна абзацамі трэцім—сёмым.

2\. Частку першую артыкула 3 пасля слова «прадугледжаных» дапоўніць
словамі «гэтым Законам і іншымі».

3\. У артыкуле 6:

частку першую дапоўніць словамі «, а таксама ў выпадках, прадугледжаных
артыкулам 6 1 гэтага Закона»;

частку чацвёртую пасля слоў «упаўнаважанага органа» дапоўніць словамі
«або ў адзін і той жа іншы дзяржаўны орган, другую дзяржаўную
арганізацыю (службовай асобе)».

4\. Дапоўніць Закон артыкулам 6 1 наступнага зместу:

«Артыкул 6 1. Штогадовае дэклараванне даходаў і маёмасці асобнымі
катэгорыямі грамадзян, іх мужам (жонкай) і паўналетнімі блізкімі
сваякамі

Штогадовае дэклараванне даходаў і маёмасці дзяржаўных служачых, іх мужа
(жонкі) і паўналетніх блізкіх сваякоў, якія сумесна з імі пражываюць і
вядуць агульную гаспадарку, ажыццяўляецца ў парадку, устаноўленым
гэтым Законам, з улікам асаблівасцяў, прадугледжаных Законам
Рэспублікі Беларусь ад 14 чэрвеня 2003 года «Аб дзяржаўнай службе
ў Рэспубліцы Беларусь» (Нацыянальны рэестр прававых актаў Рэспублікі
Беларусь, 2003 г., № 70, 2/953).

Штогадовае дэклараванне даходаў і маёмасці асоб, пасады якіх уключаны ў
кадравы рэестр Кіраўніка дзяржавы Рэспублікі Беларусь і якія не
з'яўляюцца дзяржаўнымі служачымі, іх мужа (жонкі) і паўналетніх
блізкіх сваякоў, што сумесна з імі пражываюць і вядуць агульную
гаспадарку, ажыццяўляецца ў парадку, устаноўленым гэтым Законам,
з улікам асаблівасцяў, прадугледжаных Законам Рэспублікі Беларусь «Аб
дзяржаўнай службе ў Рэспубліцы Беларусь» для асоб, назначаных на
дзяржаўныя пасады, уключаныя ў кадравы рэестр Кіраўніка дзяржавы
Рэспублікі Беларусь.

Кіраўнікі дзяржаўных арганізацый, за выключэннем названых у частках
першай і другой гэтага артыкула, іх муж (жонка) і паўналетнія
блізкія сваякі, якія сумесна з імі пражываюць і вядуць агульную
гаспадарку, абавязаны прадстаўляць штогадовыя дэкларацыі аб даходах і
маёмасці кіраўнікам дзяржаўных органаў, іншых дзяржаўных арганізацый,
што назначылі гэтых кіраўнікоў арганізацый на пасады.

Кіраўнікі недзяржаўных сельскагаспадарчых арганізацый, калі з імі ў
адпаведнасці з заканадаўствам мясцовымі выканаўчымі і распарадчымі
органамі абавязкова заключаюцца кантракты, іх муж (жонка) і паўналетнія
блізкія сваякі, якія сумесна з імі пражываюць і вядуць агульную
гаспадарку, абавязаны прадстаўляць штогадовыя дэкларацыі аб
даходах і маёмасці старшыням адпаведных гарадскіх або раённых
выканаўчых камітэтаў.

Штогадовыя дэкларацыі прадстаўляюцца да 1 сакавіка. У выпадку
непрадстаўлення дэкларацый (непрадстаўлення ў тэрмін, адмовы
ў прадстаўленні) мужам (жонкай) і (або) паўналетнімі блізкімі сваякамі,
якія сумесна пражываюць і вядуць агульную гаспадарку з асобай,
абавязанай прадстаўляць дэкларацыю, гэта асоба пісьмова
паведамляе аб непрадстаўленні дэкларацыі яго мужам (жонкай) і
(або) паўналетнімі блізкімі сваякамі з указаннем прычын
непрадстаўлення. Пры гэтым кіраўнікі дзяржаўных органаў,
іншых дзяржаўных арганізацый, якім прадстаўляюцца дэкларацыі, прымаюць
рашэнне аб выпатрабаванні праз упаўнаважаныя органы дэкларацый мужа
(жонкі), паўналетніх блізкіх сваякоў, якія сумесна пражываюць і
вядуць агульную гаспадарку з указанай асобай.

Пры неабходнасці па матываванаму запыту кіраўнікоў дзяржаўных органаў,
іншых дзяржаўных арганізацый упаўнаважанымі органамі могуць быць
выпатрабаваны дэкларацыі аб даходах і маёмасці ад паўналетніх
блізкіх сваякоў асоб, якія абавязаны ў адпаведнасці з гэтым
артыкулам прадстаўляць дэкларацыі, сумесна з імі не пражываючых,
але не часцей, чым адзін раз у год.

Прадстаўлення па патрабаванню ўпаўнаважанага органа дэкларацыі
накіроўваюцца гэтым органам кіраўнікам дзяржаўных органаў,
іншых дзяржаўных арганізацый, якія прынялі рашэнне аб выпатрабаванні
дэкларацый або якія накіравалі запыт аб выпатрабаванні дэкларацый.

Парадак праверкі і захоўвання штогадовых дэкларацый аб даходах і
маёмасці ўстанаўліваецца Саветам Міністраў Рэспублікі Беларусь,
за выключэннем выпадкаў, прадугледжаных актамі Прэзідэнта Рэспублікі
Беларусь.».

5\. У артыкуле 12:

частку першую пасля слоў «гэтага Закона» дапоўніць словамі «і іншых
заканадаўчых актаў, якія рэгулююць пытанні дэкларавання»;

пасля часткі першай дапоўніць артыкул часткай наступнага зместу:

«Адказнасць за непрадстаўленне дэкларацыі аб даходах і маёмасці, за
ўказанне ў ёй няпоўных і (або) недакладных звестак, за парушэнне
парадку прадстаўлення дэкларацыі мужам (жонкай), паўналетнім блізкім
сваяком асобы, абавязанымі ў адпаведнасці з гэтым Законам і іншымі
заканадаўчымі актамі прадстаўляць такія дэкларацыі, нясуць муж
(жонка), паўналетні блізкі сваяк указанай асобы.»;

частку другую—чацвёртую лічыць адпаведна часткамі трэцяй—пятай.

Артыкул 2. Унесці ў Закон Рэспублікі Беларусь ад 14 чэрвеня 2003 года
«Аб дзяржаўнай службе ў Рэспубліцы Беларусь» (Нацыянальны рэестр
прававых актаў Рэспублікі Беларусь, 2003 г., № 70, 2/953) наступныя
змяненні і дапаўненні:

1\. У артыкуле 16:

у абзацы першым словы «Кадравая служба» замяніць словамі «1. Кадравая
служба»;

абзац васемнаццаты пасля слова «прадугледжаныя» дапоўніць словамі
«гэтага артукула і»;

дапоўніць артыкул пунктам 2 наступнага зместу:

«2. Кадравая служба дзяржаўнага органа, кіраўніку якога ў адпаведнасці з
часткай першай пункта 2, пунктам 3 артыкула 23 гэтага Закона павінны
прадстаўляцца дэкларацыі аб даходах і маёмасці:

забяспечвае правядзенне кансультацый аб парадку запаўнення дэкларацый, а
таксама аб форме і змесце дакументаў, якія прадстаўляюцца;

правярае правільнаць запаўнення дэкларацый.».

2\. Артыкул 23 выкласці ў наступнай рэдакцыі:

«Артыкул 23. Дэклараванне даходаў і маёмасці

1\. Дэкларацыю аб даходах і маёмасці ў адпаведны дзяржаўны орган
(службовай асобе) абавязаны прадстаўляць:

грамадзянін Рэспублікі Беларусь — пры паступленні на дзяржаўную службу.
Пры паступленні грамадзяніна Рэспублікі Беларусь на дзяржаўную службу
шляхам абрання дэкларацыя прадстаўляецца да рэгістрацыі (зацвярджэння)
яго ва ўстаноўленым парадку ў якасці кандыдата на дзяржаўную службу;

дзяржаўны служачы — пры заняцці іншай дзяржаўнай пасады;

дзяржаўны служачы, яго муж (жонка) і паўналетнія блізкія сваякі (бацькі,
дзеці, усынавіцелі, усыноўленыя (удачароныя), родныя браты і сёстры,
дзед, бабка, унукі), якія сумесна з ім пражываюць і вядуць агульную
гаспадарку, — штогод;

дзяржаўны служачы, яго муж (жонка) і блізкія сваякі, якія сумесна з ім
пражываюць і вядуць агульную гаспадарку, — у іншых выпадках,
прадугледжаных заканадаўчымі актамі аб барацьбе з карупцыяй.

Дэклараванне даходаў і маёмасці асоб, указаных у частцы першай гэтага
пункта, ажыццяўляецца ў парадку, устаноўленым Законам Рэспублікі
Беларусь ад 4 студзеня 2003 года «Аб дэклараванні фізічнымі асобамі
даходаў, маёмасці і крыніц грашовых сродкаў (Нацыянальны рэестр прававых
актаў Рэспублікі Беларусь, 2003 г., № 8, 2/923), з улікам асаблівасцяў,
прадугледжаных гэтым артыкулам.

2\. Асобы, назначаныя на вышэйшыя дзяржаўныя пасады Рэспублікі Беларусь,
іншыя дзяржаўныя пасады, уключаныя ў кадравы рэестр Кіраўніка дзяржавы
Рэспублікі Беларусь, іх муж (жонка) і паўналетнія блізкія сваякі, якія
сумесна з імі пражываюць і вядуць агульную гаспадарку, прадстаўляюць
штогадовыя дэкларацыі аб даходах і маёмасці Кіраўніку Адміністрацыі
Прэзідэнта Рэспублікі Беларусь для даклада Прэзідэнту Рэспублікі
Беларусь.

Правядзенне праверак дэкларацый асоб, указаных у частцы першай гэтага
пункта, ажыццяўляецца па пісьмоваму запыту Кіраўніка Адміністрацыі
Прэзідэнта Рэспублікі Беларусь Дзяржаўным сакратарыятам Савета
Бяспекі Рэспублікі Беларусь у адпаведнасці з заканадаўствам.

Кіраўнік Адміністрацыі Прэзідэнта Рэспублікі Беларусь штогод да 1 ліпеня
дакладвае Прэзідэнту Рэспублікі Беларусь аб выніках праведзеных праверак
паўнаты і дакладнасці звестак, указаных у дэкларацыях, а таксама аб
выяўленых фактах парушэння парадку дэкларавання.

3\. Штогадовыя дэкларацыі аб даходах і маёмасці, за выключэннем асоб,
указаных у частцы першай пункта 2 гэтага артыкула, прадстаўляюць:

абраныя ва ўстаноўленым парадку члены Савета Рэспублікі Нацыянальнага
сходу Рэспублікі Беларусь, якія ажыццяўляюць свае паўнамоцтвы на
прафесійнай аснове, іх муж (жонка) і паўналетнія блізкія сваякі,
якія сумесна з імі пражываюць і вядуць агульную гаспадарку, —
Старшыні Савета Рэспублікі Нацыянальнага сходу Рэспублікі
Беларусь;

дэпутаты Палаты прадстаўнікоў Нацыянальнага сходу Рэспублікі Беларусь,
іх муж (жонка) і паўналетнія блізкія сваякі, якія сумесна з імі
пражываюць і вядуць агульную гаспадарку, — Старшыні Палаты
прадстаўнікоў Нацыянальнага сходу Рэспублікі Беларусь;

абраныя ва ўстаноўленым парадку суддзі Канстытуцыйнага Суда Рэспублікі
Беларусь, іх муж (жонка) і паўналетнія блізкія сваякі, якія сумесна з
імі пражываюць і вядуць агульную гаспадарку, — Старшыні Канстытуцыйнага
Суда Рэспублікі Беларусь;

абраныя ва ўстаноўленым парадку члены Цэнтральнай камісіі Рэспублікі
Беларусь па выбарах і правядзенню рэспубліканскіх рэферэндумаў і
якія працуюць у ёй на пастаяннай аснове, іх муж (жонка) і
паўналетнія блізкія сваякі, якія сумесна з імі пражываюць і
вядуць агульную гаспадарку, — Старшыні Цэнтральнай камісіі Рэспублікі
Беларусь па выбарах і правядзенню рэспубліканскіх рэферэндумаў;

суддзі гаспадарчых судоў абласцей (г. Мінска), іх муж (жонка) і
паўналетнія блізкія сваякі, якія сумесна з імі пражываюць і
вядуць агульную гаспадарку, — Старшыні Вышэйшага Гаспадарчага Суда
Рэспублікі Беларусь;

суддзі абласных (Мінскага гарадскога), Беларускага ваеннага, раённых
(гарадскіх), міжгарнізонных ваенных судоў, іх муж (жонка) і
паўналетнія блізкія сваякі, якія сумесна з імі пражываюць і
вядуць агульную гаспадарку, — Міністру юстыцыі Рэспублікі Беларусь;

старшыні гарадскіх (гарадоў абласнога падпарадкавання), раённых Саветаў
дэпутатаў, іх муж (жонка) і паўналетнія блізкія сваякі, якія сумесна з
імі пражываюць і вядуць агульную гаспадарку, — старшыням абласных
Саветаў дэпутатаў;

старшыні сельскіх, пасялковых, гарадскіх (гарадоў раённага
падпарадкавання) Саветаў дэпутатаў, іх муж (жонка) і
паўналетнія блізкія сваякі, якія сумесна з імі пражываюць і вядуць
агульную гаспадарку, — старшыням раённых Саветаў дэпутатаў;

іншыя дзяржаўныя служачыя, іх муж (жонка) і паўналетнія блізкія сваякі,
якія сумесна з імі пражываюць і вядуць агульную гаспадарку, —
кіраўнікам дзяржаўных органаў, у якіх дзяржаўныя служачыя
займаюць дзяржаўныя пасады.

4\. Асобы, якія абавязаны ў адпаведнасці з гэтым артыкулам прадстаўляць
дэкларацыі аб даходах і маёмасці, адначасова з прадстаўленнем
дэкларацый могуць пісьмова выкласці свае тлумачэнні адносна
звестак, указаных у дэкларацыі.

5\. Парадак праверкі і захоўвання дэкларацый аб даходах і маёмасці, якія
прадстаўляюцца ў адпаведнасці з гэтым артыкулам, устанаўліваецца Саветам
Міністраў Рэспублікі Беларусь, за выключэннем выпадкаў, прадугледжаных
актамі Прэзідэнта Рэспублікі Беларусь.».

Артыкул 3. Гэты Закон уступае ў сілу праз шэсць месяцаў пасля яго
афіцыйнага апублікавання, за выключэннем гэтага артыкула і
артыкула 4, якія ўступаюць у сілу з дня афіцыйнага апублікавання
гэтага Закона.

Артыкул 4. Савету Міністраў Рэспублікі Беларусь у шасцімесячны тэрмін
пасля афіцыйнага апублікавання гэтага Закона:

забяспечыць правядзенне актаў заканадаўства ў адпаведнасць з гэтым
законам;

прыняць іншыя меры, неабходныя для рэалізацыі палажэнняў гэтага Закона.

Прэзідэнт Рэспублікі Беларусь А. ЛУКАШЭНКА

16 мая 2006 года, г. Мінск. № III-3
