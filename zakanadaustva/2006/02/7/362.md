---
layout: default
---

### Указ Прэзідэнта Рэспублікі Беларусь № 80

****

<span class="underline"></span>

Аб правілах прыёму ў вышэйшыя і сярэднія спецыяльныя навучальныя
ўстановы

1\. Зацвердзіць прыкладзеныя:

Правілы прыёму ў вышэйшыя навучальныя ўстановы;

Правілы прыёму ў сярэднія спецыяльныя навучальныя ўстановы\*.

2\. Савету Міністраў Рэспублікі Беларусь у двухмесячны тэрмін
забяспечыць прывядзенне актаў заканадаўства ў адпаведнасць з
гэтым Указам і прыняць іншыя меры па яго рэалізацыі.

3\. Міністэрству адукацыі:

3.1. ажыццяўляць арганізацыйнае і навукова-метадычнае забеспячэнне
прыёму ў вышэйшыя і сярэднія спецыяльныя навучальныя ўстановы;

3.2. штогод да 1 кастрычніка (у 2006 годзе да 1 сакавіка) забяспечваць
зацвярджэнне вышэйшымі навучальнымі ўстановамі рэспублікі па
ўзгадненню з іх заснавальнікамі парадку прыёму ў гэтыя
навучальныя ўстановы ў адпаведнасці з Правіламі, названымі ў
пункце 1 гэтага Указа, і ў двухтыднёвы тэрмін даводзіць яго да
ведама зацікаўленых.

4\. Міністэрству інфармацыі, Нацыянальнай дзяржаўнай тэлерадыёкампаніі
асвятляць у сродках масавай інфармацыі пытанні прыёму ў вышэйшыя і
сярэднія спецыяльныя навучальныя ўстановы.

5\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

7 лютага 2006 г., г. Мінск.  
\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_

\*Для мэтаў гэтага Указа да сярэдніх спецыяльных навучальных устаноў
адносяцца тэхнікумы (вучылішчы), каледжы (сярэднія спецыяльныя
навучальныя ўстановы), сярэднія школы-каледжы мастацтваў,
гімназіі-каледжы мастацтваў, лінгвістычныя гімназіі-каледжы,
прафесійна-тэхнічныя каледжы, вышэйшыя каледжы, а таксама
структурныя падраздзяленні вышэйшых навучальных устаноў, якія
забяспечваюць атрыманне сярэдняй спецыяльнай адукацыі.
