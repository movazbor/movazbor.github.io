---
layout: default
---

### Пастанова Міністэрства эканомікі Рэспублікі Беларусь

****

<span class="underline"></span>

30.03.2006 г. № 55

**Аб унясенні змяненняў у пастанову Міністэрства эканомікі Рэспублікі
Беларусь ад 23 лістапада 2005 г. № 204**

На падставе пункта 2 Указа Прэзідэнта Рэспублікі Беларусь ад 19 мая 1999
г. № 285 «Аб некаторых мерах па стабілізацыі цэн (тарыфаў) у Рэспубліцы
Беларусь», у мэтах паляпшэння фінансавага стану цукраперапрацоўчых
арганізацый Міністэрства эканомікі Рэспублікі Беларусь пастанаўляе:

1\. У пастанову Міністэрства эканомікі Рэспублікі Беларусь ад 23
лістапада 2005 г. № 204 «Аб цэнах на цукар-пясок» (Нацыянальны
рэестр прававых актаў Рэспублікі Беларусь, 2005 г., № 189, 8/13420),
унесці наступныя змяненні:

1.1. Пазіцыі 1—3 у раздзеле 3 прэйскуранта «Рознічныя цэны на
цукар-пясок», зацверджанага гэтай пастановай, выкласці ў новай
рэдакцыі:

«1. Цукар-пясок вагавы, упакаваны ДАСТ 21-94 1 кг 1590 ў мяшкі па 50
кілаграмаў

2\. Цукар-пясок, расфасаваны ДАСТ 21-94 1 кг 1720 ў поліэтыленавыя і
папяровыя пакеты па 1 кілаграму

3\. Цукар-пясок прэсаваны, ДАСТ 21-94 1 кг 1880». расфасаваны ў
кардонныя каробкі па 1 кілаграму

пазіцыю 6 выкласці ў новай рэдакцыі:

«6. Цукар-пясок, расфасаваны ДАСТ каробка 1790». ў пакеты па 10 грамаў
21-94 350 г і ўпакаваны ў каробкі па 350 грамаў

1.2. У дадатку 2 да ўказанай пастановы пазіцыі 1—2 выкласці ў новай
рэдакцыі:

«1. Цукар-пясок, ДАСТ 1 тона 1190 1193 які адпускаецца 21-94 бястарна

2\. Цукар-пясок рафінаваны, ДАСТ 1 тона 1293 1296». упакаваны ў мяшкі
22-94 па 50 кілаграмаў

2\. Юрыдычным асобам і індывідуальным прадпрымальнікам, якія маюць
гандлёвую сетку (аптовы і рознічны гандаль, грамадскае
харчаванне), зрабіць па стану на 31 сакавіка 2006 года
пераацэнку рэшткаў цукру-пяску ў адпаведнасці са змяненнямі,
прадугледжанымі пунктам 1 гэтай пастановы, з аднясеннем розніцы ад
пераацэнкі рэшткаў прадукцыі згодна з заканадаўствам Рэспублікі
Беларусь.

3\. Гэта пастанова ўступае ў сілу з 31 сакавіка 2006 года.

Міністр М.П. ЗАЙЧАНКА.

**Упраўленне інфарматызацыі**

КАМЕНТАРЫЙ ДА ПАСТАНОВЫ МIНЭКАНОМIКI АД 30.03.2006 г. № 55 «АБ УНЯСЕННI
ЗМЯНЕННЯЎ У ПАСТАНОВУ МIНIСТЭРСТВА ЭКАНОМIКI РЭСПУБЛIКI БЕЛАРУСЬ АД 23
ЛIСТАПАДА 2005 г. № 204»

У сувязі з рэзкім ростам біржавых цэн на цукар-сырэц трысняговы (за 2005
г. — у 2,5 раза, за мінулы перыяд 2006 г. — на 16,7%) фінансавае
становішча цукровай галіны істотна пагоршылася, вытворчасць
цукру белага з завозімага цукру-сырцу, якая ажыццяўляецца ў
рэспубліцы з пачатку года да сезона перапрацоўкі цукровых
буракоў, цяпер неэфектыўная.

Рост сустветных цэн на цукар-сырэц прывёў да імклівага павелічэння з
сярэдзіны снежня 2005 г. аптовых і рознічных цэн на цукар белы ў
Расійскай Федэрацыі. Паводле звестак расійскага Iнстытута
кан'юнктуры Аграрнага рынку, аптовыя цэны на цукар у
цукравырабляючых, цукраспажывальных і цэнтральных рэгіёнах
Расіі выраслі да снежня 2005 г. у сярэднім на 25,3%.

Услед за аптовымі цэнамі адзначаны і рост рознічных цэн на цукар белы ў
Расійскай Федэрацыі. Так, з 1 снежня 2005 г. па 20 сакавіка 2006 г.
рознічныя цэны ў суседніх рэгіёнах Цэнтральнай федэральнай акругі
Расіі павялічыліся ад 21% да 59% і перавышаюць існуючыя рознічныя
цэны на цукар-пясок у Беларусі ад 37% да 55%. Ва Украіне сярэднія
рознічныя цэны перавышаюць рознічныя цэны беларускага цукру да 32%.

У мэтах паляпшэння фінансавага становішча цукраперапрацоўчых
арганізацый, кампенсацыі падаражэння кошту імпартнага
цукру-сырцу, які займае каля 80% у сабекошце цукру, з улікам
сітуацыі, якая складваецца на знешнім рынку, і недапушчэння
нелегальнага вывазу цукру белага за межы рэспублікі,
Міністэрствам эканомікі па прапанове канцэрна
«Белдзяржхарчпрам» прынята рашэнне аб аднаразовым
павышэнні з 31 сакавіка 2006 г. фіксаваных рознічных цэн на
цукар-пясок у сярэднім на 10,3%.

Пастановай Мінэканомікі ад 30 сакавіка 2006 г. № 55 «Аб унясенні
змяненняў у пастанову Міністэрства эканомікі Рэспублікі Беларусь
ад 23 лістапада 2005 г. № 204» зацверджаны рознічныя цэны на цукар-пясок
вагавы ў памеры 1590 рублёў за кілаграм і на цукар-пясок, расфасаваны ў
папяровыя і поліэтыленавыя пакеты па 1 кілаграму — у памеры 1720
рублёў.

Начальнік аддзела I.В. ПАЛЯНIЧКА.
