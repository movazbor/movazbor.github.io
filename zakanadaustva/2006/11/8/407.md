---
layout: default
---

### Закон Рэспублікі Беларусь

****

<span class="underline"></span>

**Аб унясенні дапаўненняў і змяненняў у Закон Рэспублікі Беларусь «Аб
дзяржаўных дапамогах сем'ям, якія выхоўваюць дзяцей»**

*Прыняты Палатай прадстаўнікоў 5 кастрычніка 2006 года*

Адобраны Саветам Рэспублікі 20 кастрычніка 2006 года

Артыкул 1. Унесці ў Закон Рэспублікі Беларусь ад 30 кастрычніка 1992
года «Аб дзяржаўных дапамогах сем'ям, якія выхоўваюць дзяцей» у
рэдакцыі Закона Рэспублікі Беларусь ад 19 сакавіка 2002 года
(Ведамасці Вярхоўнага Савета Рэспублікі Беларусь, 1992 г., № 27,
ст. 473; Нацыянальны рэестр прававых актаў Рэспублікі Беларусь, 2002
г., № 35, 2/843; 2005 г., № 196, 2/1166; 2006 г., № 78, 2/1207)
наступныя дапаўненні і змяненні:

1\. Абзац трэці часткі першай артыкула 6 і частку чацвёртую артыкула 25
пасля слоў «якія ажыццяўляюць дзейнасць у якасці індывідуальных
прадпрымальнікаў,» дапоўніць словамі «прыватных натарыусаў,».

2\. У артыкуле 13:

частку першую выкласці ў наступнай рэдакцыі:

«Дапамога па догляду дзіцяці ва ўросце да 3 гадоў назначаецца ў памеры
65 працэнтаў бюджэту пражытачнага мінімуму ў сярэднім на душу
насельніцтва.»;

часткі другую—чацвёртую выключыць;

часткі пятую—дзевятую лічыць адпаведна часткамі другой—шостай.

3\. Частку другую артыкула 15 пасля слоў «органаў і падраздзяленняў па
надзвычайных сітуацыях Рэспублікі Беларусь, індывідуальных
прадпрымальнікаў,» дапоўніць словамі «прыватных
натарыусаў,».

Артыкул 2. Гэты Закон уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА

8 лістапада 2006 года, г. Мінск.

№ 176-З
