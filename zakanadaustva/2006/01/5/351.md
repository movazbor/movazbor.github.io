---
layout: default
---

### Закон Рэспублікі Беларусь

****

<span class="underline"></span>

Аб унясенні дапаўнення і змянення ў Закон Рэспублікі Беларусь «Аб
Дзяржаўнай граніцы Рэспублікі Беларусь»

Прыняты Палатай прадстаўнікоў 8 снежня 2005 года

Адобраны Саветам Рэспублікі 21 снежня 2005 года

Артыкул 1. Унесці ў Закон Рэспублікі Беларусь ад 4 лістапада 1992 года
«Аб Дзяржаўнай граніцы Рэспублікі Беларусь» у рэдакцыі Закона
Рэспублікі Беларусь ад 6 студзеня 1999 года (Ведамасці
Вярхоўнага Савета Рэспублікі Беларусь, 1992 г., № 31, ст. 509;
Нацыянальны рэестр прававых актаў Рэспублікі Беларусь, 1999 г., № 4,
2/9) наступныя дапаўненне і змяненне:

1\. У артыкуле 11:

пасля часткі трэцяй дапоўніць артыкул часткай наступнага зместу:

«Прэзідэнтам Рэспублікі Беларусь па прапанове Савета Міністраў
Рэспублікі Беларусь вызначаюцца пункты пропуску, у якіх
ажыццяўляецца толькі пагранічны кантроль, а таксама віды
кантролю, якія могуць ажыццяўляцца ў пунктах пропуску (акрамя
пагранічнага і мытнага).»;

часткі чацвёртую—дзевятую лічыць адпаведна часткамі пятай—дзесятай.

2\. Частку першую артыкула 12 выкласці ў наступнай рэдакцыі:

«Пункты пропуску ўстанаўліваюцца Прэзідэнтам Рэспублікі Беларусь па
прапанове Савета Міністраў Рэспублікі Беларусь.».

Артыкул 2. Гэты Закон уступае ў сілу праз тры месяцы пасля яго
афіцыйнага апублікавання, за выключэннем гэтага артыкула і
артыкула 3, якія ўступаюць у сілу з дня афіцыйнага апублікавання
гэтага Закона.

Артыкул 3. Савету Міністраў Рэспублікі Беларусь у трохмесячны тэрмін
пасля афіцыйнага апублікавання гэтага Закона:

забяспечыць прывядзенне актаў заканадаўства Рэспублікі Беларусь у
адпаведнасць з гэтым Законам;

прыняць іншыя меры, неабходныя для рэалізацыі палажэнняў гэтага Закона.

Прэзідэнт Рэспублікі Беларусь А. ЛУКАШЭНКА

5 студзеня 2006 года, г. Мінск. № 86-З
