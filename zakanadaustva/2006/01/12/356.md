---
layout: default
---

### Указ Прэзідэнта Рэспублікі Беларусь № 21

****

<span class="underline"></span>

Аб скліканні трэцяга Усебеларускага народнага сходу

У адпаведнасці з артыкулам 37 Канстытуцыі Рэспублікі Беларусь і ў мэтах
рэалізацыі канстытуцыйнага права грамадзян удзельнічаць у абмеркаванні
пытанняў дзяржаўнага і грамадскага жыцця пастанаўляю:

1\. Склікаць 2-3 сакавіка 2006 г. у г. Мінску трэці Усебеларускі народны
сход.

2\. Вынесці на абмеркаванне трэцяга Усебеларускага народнага сходу
пытанні аб выніках рэалізацыі Праграмы сацыяльна-эканамічнага
развіцця Рэспублікі Беларусь на 2001—2005 гады, зацверджанай Указам
Прэзідэнта Рэспублікі Беларусь ад 8 жніўня 2001 г. № 427 (Нацыянальны
рэестр прававых актаў Рэспублікі Беларусь, 2001 г., № 75, 1/2901), і
аб праекце Праграмы сацыяльна-эканамічнага развіцця Рэспублікі Беларусь
на 2006—2010 гады.

3\. Утварыць Рэспубліканскі арганізацыйны камітэт па падрыхтоўцы і
правядзенню трэцяга Усебеларускага народнага сходу (далей —
Рэспубліканскі арганізацыйны камітэт) у складзе ў адпаведнасці з
дадаткам.

4\. Аблвыканкамам, Мінска-му гарвыканкаму, гарвыканкамам і райвыканкамам
у пяцідзённы тэрмін з дня ўступлення ў сілу гэтага Указа ўтварыць
тэрытарыяльныя арганізацыйныя камітэты па падрыхтоўцы і
правядзенню трэцяга Усебеларускага народнага сходу (далей —
тэрытарыяльныя арганізацыйныя камітэты, калі не ўстаноўлена іншае),
уключыўшы ў іх склад прадстаўнікоў дзяржаўных органаў, органаў
мясцовага самакіравання, грамадскіх аб'яднанняў, сродкаў масавай
інфармацыі.

5\. Устанавіць, што:

5.1. колькасць удзельнікаў Усебеларускага народнага сходу складае 2500
чалавек, у тым ліку ад кожнай вобласці — па 350 чалавек, ад г. Мінска
— 400 чалавек;

5.2. абласныя, Мінскі гарадскі арганізацыйныя камітэты прапарцыянальна
колькасці дарослага насельніцтва (асобы, якія дасягнулі 18 гадоў)
устанаўліваюць нормы прадстаўніцтва ўдзельнікаў сходу ад гарадоў і
раёнаў і даводзяць іх да раённых (гарадскіх) арганізацыйных камітэтаў,
а таксама сумесна з зацікаўленымі дзяржаўнымі органамі вызначаюць
колькасць удзельнікаў сходу — ваеннаслужачых, якія выбіраюцца на
раённых (гарадскіх) сходах адпаведных раёнаў і гарадоў;

5.3. удзельнікі сходу выбіраюцца на раённых (гарадскіх) сходах
упаўнаважаных;

5.4. упаўнаважаныя на раённы (гарадскі) сход выбіраюцца калектывамі
работнікаў арганізацый, воінскіх часцей, грамадзян па месцы
жыхарства, грамадскіх аб'яднанняў у адпаведнасці з нормамі
прадстаўніцтва, устаноўленымі раённымі (гарадскімі)
арганізацыйнымі камітэтамі.

Арганізацыя работы па выбранню ўпаўнаважаных ускладаецца на раённыя
(гарадскія) арганізацыйныя камітэты;

5.5. час, месца і парадак правядзення раённых (гарадскіх) сходаў
упаўнаважаных па выбранню ўдзельнікаў сходу вызначаюцца
адпаведнымі раённымі (гарадскімі) арганізацыйнымі камітэтамі;

5.6. спісы выбраных удзельнікаў сходу прадстаўляюцца абласнымі, Мінскім
гарадскім арганізацыйнымі камітэтамі ў Рэспубліканскі арганізацыйны
камітэт.

6\. Рэспубліканскаму арганізацыйнаму камітэту:

сумесна з тэрытарыяльнымі арганізацыйнымі камітэтамі забяспечыць пры
вылучэнні кандыдатур і выбранні ўдзельнікаў трэцяга Усебеларускага
народнага сходу прапарцыянальнае прадстаўніцтва ўсіх раёнаў, гарадоў,
найбольш буйных калектываў работнікаў;

забяспечыць інфармаванне насельніцтва аб кандыдатурах удзельнікаў сходу
з прыцягненнем сродкаў масавай інфармацыі;

арганізаваць запрашэнне на трэці Усебеларускі народны сход кіраўнікоў
дзяржаўных органаў, прадстаўнікоў палат Нацыянальнага сходу
Рэспублікі Беларусь, мясцовых Саветаў дэпутатаў, грамадскіх
аб'яднанняў і сродкаў масавай інфармацыі;

ажыццявіць на аснове зацверджанага ім каляндарнага плана работу па
падрыхтоўцы і правядзенню сходу з асвятленнем у рэспубліканскіх
сродках масавай інфармацыі ходу выканання намечаных арганізацыйных
мерапрыемстваў і прыняць іншыя меры па забеспячэнню падрыхтоўкі і
правядзення трэцяга Усебеларускага народнага сходу.

7\. Савету Міністраў Рэспублікі Беларусь і Кіраўніцтву справамі
Прэзідэнта Рэспублікі Беларусь:

да 1 лютага 2006 г. прадставіць Кіраўніку дзяржавы для зацвярджэння
каштарыс расходаў на падрыхтоўку і правядзенне трэцяга
Усебеларускага народнага сходу, узгоднены з Рэспубліканскім
арганізацыйным камітэтам;

ажыццявіць фінансавае і матэрыяльна-тэхнічнае забеспячэнне падрыхтоўкі і
правядзення сходу.

8\. Нацыянальнай дзяржаўнай тэлерадыёкампаніі і іншым дзяржаўным сродкам
масавай інфармацыі арганізаваць шырокае асвятленне падрыхтоўкі трэцяга
Усебеларускага народнага сходу, абмеркавання пытанняў, што выносяцца
на яго разгляд, а таксама прамую трансляцыю работы сходу.

9\. Кантроль за выкананнем гэтага Указа ўскласці на Адміністрацыю
Прэзідэнта Рэспублікі Беларусь.

10\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

12 студзеня 2006 г., г. Мінск.
