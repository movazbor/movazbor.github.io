---
layout: default
---

### Закон Рэспублікі Беларусь

****

<span class="underline"></span>

**Аб унясенні змяненняў і дапаўненняў у некаторыя законы Рэспублікі
Беларусь па пытаннях арганізацыі работы з грамадзянамі**

*Прыняты Палатай прадстаўнікоў 6 чэрвеня 2006 года*

Адобраны Саветам Рэспублікі 16 чэрвеня 2006 года

**Артыкул 1.** Унесці ў Кодэкс гандлёвага мараплавання Рэспублікі
Беларусь ад 15 лістапада 1999 года (Нацыянальны рэестр прававых
актаў Рэспублікі Беларусь, 1999 г., № 90, 2/96) наступныя змяненні і
дапаўненне:

1\. З часткі другой артыкула 26 пункт 14 выключыць.

2\. З часткі першай артыкула 28 пункт 17 выключыць.

3\. У частцы другой артыкула 31 словы «рэспубліканскім органам
дзяржаўнага кіравання ў галіне марскога транспарту» замяніць
словамі «ў адпаведнасці з заканадаўствам Рэспублікі Беларусь».

4\. Частку другую артыкула 52 дапоўніць словамі «ў парадку, устаноўленым
Прэзідэнтам Рэспублікі Беларусь».

**Артыкул 2.** Унесці ў Кодэкс унутранага воднага транспарту Рэспублікі
Беларусь ад 24 чэрвеня 2002 года (Нацыянальны рэестр прававых актаў
Рэспублікі Беларусь, 2002 г., № 76, 2/867) наступныя дапаўненне і
змяненні:

1\. Абзац восьмы артыкула 9 дапоўніць словамі «, калі іншае не
ўстаноўлена заканадаўчымі актамі Рэспублікі Беларусь».

2\. У частцы першай артыкула 33 словы «Правіламі дзяржаўнай рэгістрацыі
судоў, якія зацвярджаюцца рэспубліканскім органам дзяржаўнага кіравання
ў галіне ўнутранага воднага транспарту» замяніць словамі «ў адпаведнасці
з заканадаўствам Рэспублікі Беларусь».

3\. У артыкуле 35:

у назве артыкула слова «Правілаў» замяніць словамі «заканадаўства
Рэспублікі Беларусь аб»;

у тэксце артыкула слова «заканадаўствам» замяніць словамі «заканадаўчымі
актамі».

4\. У частцы другой артыкула 36 словы «Правіламі дзяржаўнай рэгістрацыі
судоў» замяніць словамі «заканадаўствам Рэспублікі Беларусь».

**Артыкул 3.** Дапоўніць Кодэкс Рэспублікі Беларусь аб адміністрацыйных
правапарушэннях ад 21 красавіка 2003 года (Нацыянальны рэестр прававых
актаў Рэспублікі Беларусь, 2003 г., № 63, 2/946; 2005 г, № 74, 2/1112,
№ 179, 2/1151; 2006 г., № 78, 2/1211) артыкулам 9.26 наступнага
зместу:

«**Артыкул 9.26. Парушэнне парадку і тэрмінаў выдачы даведак або іншых
дакументаў, а таксама тэрмінаў прадстаўлення дакументаў і (або)
звестак, неабходных для выдачы даведак або іншых дакументаў**

Патрабаванне кіраўніком дзяржаўнага органа, іншай арганізацыі або
работнікам дзяржаўнага органа, іншай арганізацыі, адказным за
выкананне адпаведных функцый, прадстаўлення грамадзянамі для выдачы
ім даведак або іншых дакументаў звестак і (або) дакументаў, якія не
прадугледжаны заканадаўствам, або невыкананне ўстаноўленых
заканадаўствам тэрмінам прадстаўлення звестак і (або)
дакументаў, неабходных для выдачы даведак або іншых дакументаў,
тэрмінаў выдачы даведак або іншых дакументаў, а таксама неправамернае
спагнанне платы за выдачу даведак або іншых дакументаў

— цягнуць накладанне штрафу ў памеры ад чатырох да дзесяці базавых
велічынь.».

**Артыкул 4**. Унесці ў Закон Рэспублікі Беларусь ад 5 ліпеня 2004 года
«Аб архітэктурнай, горадабудаўнічай і будаўнічай дзейнасці ў Рэспубліцы
Беларусь» (Нацыянальны рэестр прававых актаў Рэспублікі Беларусь, 2004
г., № 109, 2/1049) наступныя дапаўненне і змяненні:

1\. Пункт 2 артыкула 21 дапоўніць словамі «, калі іншае не ўстаноўлена
Прэзідэнтам Рэспублікі Беларусь».

2\. Пункт 6 артыкула 22 выкласці ў наступнай рэдакцыі:

«6. Форма архітэктурна-планіровачнага будынка ўстанаўліваецца
Міністэрствам архітэктуры і будаўніцтва Рэспублікі
Беларусь.».

3\. У артыкуле 23:

у пункце 1 словы «Міністэрствам архітэктуры і будаўніцтва Рэспублікі
Беларусь» замяніць словамі «Саветам Міністраў Рэспублікі Беларусь,
калі іншае не ўстаноўлена Прэзідэнтам Рэспублікі Беларусь»;

у пункце 4 словы «Міністэрства архітэктуры і будаўніцтва» замяніць
словамі «Савет Міністраў».

4\. Пункт 3 артыкула 31 выкласці ў наступнай рэдакцыі:

«3. Пералік дакументаў, якія прадстаўляюцца на дзяржаўную экспертызу,
устанаўліваецца Саветам Міністраў Рэспублікі Беларусь, калі іншае не
ўстаноўлена Прэзідэнтам Рэспублікі Беларусь.».

5\. У пункце 5 артыкула 32 словы «Міністэрствам архітэктуры і
будаўніцтва» замяніць словамі «Саветам Міністраў».

6\. Абзац другі пункта 2 артыкула 36 выкласці ў наступнай рэдакцыі:

«правяраюць на аб'ектах, для будаўніцтва якіх патрэбна атрыманне дазволу
на правядзенне будаўніча-мантажных работ, наяўнасць у заказчыкаў,
забудоўшчыкаў дакументаў, прадугледжаных заканадаўствам
Рэспублікі Беларусь;».

**Артыкул 5**. Гэты Закон уступае ў сілу праз дзесяць дзён пасля яго
афіцыйнага апублікавання, за выключэннем артыкула 3, які ўступае ў
сілу з дня ўвядзення ў дзеянне Кодэкса Рэспублікі Беларусь аб
адміністрацыйных правапарушэннях ад 21 красавіка 2003 года.

**Артыкул 6**. Савету Міністраў Рэспублікі Беларусь у трохмесячны тэрмін
пасля ўступлення ў сілу гэтага Закона:

прывесці нарматыўныя прававыя акты Урада Рэспублікі Беларусь у
адпаведнасць з гэтым Законам;

забяспечыць прывядзенне рэспубліканскімі органамі дзяржаўнага кіравання,
якія падпарадкаваны Ураду Рэспублікі Беларусь, іх нарматыўных прававых
актаў у адпаведнасць з гэтым Законам;

прыняць іншыя меры, неабходныя для рэалізацыі палажэнняў гэтага Закона.

**Прэзідэнт Рэспублікі Беларусь А. ЛУКАШЭНКА**

*29 чэрвеня 2006 года, г. Мінск.*

№ 134-З
