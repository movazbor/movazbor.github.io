---
layout: default
---

### Закон Рэспублікі Беларусь

****

<span class="underline"></span>

Аб унясенні змяненняў і дапаўнення ў Закон Рэспублікі Беларусь «Аб
плацяжах за зямлю»

*Прыняты Палатай прадстаўнікоў 17 мая 2006 года*

Адобраны Саветам Рэспублікі 30 мая 2006 года

Артыкул 1. Унесці ў Закон Рэспублікі Беларусь ад 18 снежня 1991 года «Аб
плацяжах за зямлю» (Ведамасці Вярхоўнага Савета Рэспублікі Беларусь,
1992 г., № 3, ст. 49; 1994 г., № 3, ст. 24; Нацыянальны рэестр прававых
актаў Рэспублікі Беларусь, 2001 г., № 4, 2/228; 2003 г., № 8, 2/931;
2004 г., № 189, 2/1087) наступныя змяненні і дапаўненне:

1\. У артыкуле 3:

частку другую выключыць;

частку трэцюю лічыць часткай другой.

2\. У назве раздзела II словы «гранічныя стаўкі» замяніць словам
«памер».

3\. Артыкул 16 выкласці ў наступнай рэдакцыі:

«Артыкул 16. Памер арэнднай платы

За арандуемыя зямельныя ўчасткі плата спаганяецца ў памеры, які
вызначаецца дагаворам. Пры гэтым базавыя стаўкі штогадовай
арэнднай платы за зямельныя ўчасткі, якія знаходзяцца ў дзяржаўнай
уласнасці, вызначаюцца мясцовымі выканаўчымі і распарадчымі органамі
зыходзячы з кадастравай вартасці гэтых участкаў з прымяненнем
каэфіцыентаў, устаноўленых Прэзідэнтам Рэспублікі Беларусь у
залежнасці ад мэтавага прызначэння зямельных участкаў.

Пры заключэнні дагавораў арэнды зямельных участкаў, якія знаходзяцца ў
дзяржаўнай уласнасці, мясцовыя выканаўчыя і распарадчыя органы маюць
права павышаць (паніжаць) базавыя стаўкі штогадовай арэнднай платы за
гэтыя зямельныя ўчасткі, але не больш чым у два разы, у залежнасці ад
тэрміну арэнды, памераў зямельных участкаў, кошту паляпшэнняў,
зробленых арандатарамі гэтых участкаў і (ці) прадугледжаных
названымі дагаворамі, наяўнасці абмежаванняў (абцяжарванняў) у
выкарыстанні ўказаных участкаў, сацыяльнай значнасці дзейнасці
арандатараў для адміністрацыйна-тэрытарыяльных і тэрытарыяльных
адзінак, сезоннасці, часу (дзённы, начны) і віду дзейнасці, якую
ажыццяўляюць арандатары, крыніц яе фінансавання.».

4\. Частку першую артыкула 20 пасля слоў «зямельным участкам,» дапоўніць
словамі «пасведчанне (сведчанне) аб дзяржаўнай рэгістрацыі».

Артыкул 2. Гэты Закон уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА

19 чэрвеня 2006 года, г. Мінск.

№ 128-З
