---
layout: default
---

### Закон Рэспублікі Беларусь

****

<span class="underline"></span>

Аб унясенні змяненняў і дапаўненняў у некаторыя законы Рэспублікі
Беларусь па пытаннях адукацыі

*Прыняты Палатай прадстаўнікоў 4 мая 2006 года*

Адобраны Саветам Рэспублікі 23 мая 2006 года

Артыкул 1. Унесці ў Закон Рэспублікі Беларусь ад 29 кастрычніка 1991
года «Аб адукацыі» ў рэдакцыі Закона Рэспублікі Беларусь ад 19
сакавіка 2002 года (Ведамасці Вярхоўнага Савета Рэспублікі
Беларусь, 1991 г., № 33, ст. 598; Нацыянальны рэестр прававых
актаў Рэспублікі Беларусь, 2002 г., № 37, 2/844) наступныя змяненні і
дапаўненні:

1\. У артыкуле 10:

частку адзінаццатую выкласці ў наступнай рэдакцыі:

«У дзяржаўных установах, якія забяспечваюць атрыманне
прафесійна-тэхнічнай, сярэдняй спецыяльнай і вышэйшай
адукацыі, ажыццяўляецца мэтавая падрыхтоўка кваліфікаваных рабочых
(служачых) і спецыялістаў на аснове дагавораў аб мэтавай
падрыхтоўцы, істотныя ўмовы і парадак заключэння якіх
вызначаюцца заканадаўствам Рэспублікі Беларусь.»;

частку дванаццатую пасля слова «якія навучаюцца» дапоўніць словамі «у
дзённай форме атрымання адукацыі»;

дапоўніць артыкул часткамі трынаццатай—пятнаццатай наступнага зместу:

«Выпускнікі ўстаноў адукацыі, якія атрымалі прафесійна-тэхнічную,
сярэднюю спецыяльную або вышэйшую адукацыю ў дзённай форме
атрымання адукацыі за кошт сродкаў рэспубліканскага і (або)
мясцовых бюджэтаў і накіраваны на работу па размеркаванню, лічацца
маладымі рабочымі (служачымі), маладымі спецыялістамі і абавязаны
адпрацаваць па размеркаванню адзін год — пасля атрымання
прафесійна-тэхнічнай адукацыі, два гады — пасля атрымання
сярэдняй спецыяльнай або вышэйшай адукацыі. Указаны тэрмін работы
вылічваецца з дня заключэння працоўнага дагавора паміж маладым рабочым
(служачым), маладым спецыялістам і наймальнікам.

Малады рабочы (служачы), малады спецыяліст, які не адпрацаваў тэрмін
работы па размеркаванню, прадугледжаны часткай трынаццатай гэтага
артыкула, абавязаны кампенсаваць сродкі, затрачаныя на іх падрыхтоўку
з рэспубліканскага і (або) мясцовых бюджэтаў, у адпаведны бюджэт.

Парадак і ўмовы кампенсавання сродкаў у рэспубліканскі і (або) мясцовыя
бюджэты, затрачаных дзяржавай на падрыхтоўку рабочага (служачага),
спецыяліста, а таксама падставы для вызвалення ад кампенсавання
ўказаных сродкаў устанаўліваюцца Урадам Рэспублікі Беларусь.».

2\. У артыкуле 46:

з часткі першай слова «дзяржаўным» выключыць;

частку другую выкласці ў наступнай рэдакцыі:

«Кіраўніцтва ўстановай адукацыі ажыццяўляе кіраўнік, які назначаецца ў
парадку, устаноўленым заканадаўчымі актамі.»;

частку трэцюю выключыць.

Артыкул 2. Пункт 2 артыкула 26 Закона Рэспублікі Беларусь ад 29 чэрвеня
2003 года «Аб прафесійна-тэхнічнай адукацыі» (Нацыянальны рэестр
прававых актаў Рэспублікі Беларусь, 2003 г., № 76, 2/965)
выкласці ў наступнай рэдакцыі:

«2. Кіраўніцтва ўстановай, якая забяспечвае атрыманне
прафесійна-тэхнічнай адукацыі, ажыццяўляе кіраўнік,
які назначаецца ў парадку, устаноўленым заканадаўчымі актамі.».

Артыкул 3. Гэты Закон уступае ў сілу праз дзесяць дзён пасля яго
афіцыйнага апублікавання.

Артыкул 4. Савету Міністраў Рэспублікі Беларусь у трохмесячны тэрмін
пасля ўступлення ў сілу гэтага Закона:

забяспечыць прывядзенне нарматыўных прававых актаў у адпаведнасць з
гэтым Законам;

прыняць іншыя меры, неабходныя для рэалізацыі палажэнняў гэтага Закона.

Прэзідэнт Рэспублікі Беларусь А. ЛУКАШЭНКА

12 чэрвеня 2006 года, г. Мінск.

№ 123-З
