---
layout: default
---

### Указ Прэзідэнта Рэспублікі Беларусь № 239

****

<span class="underline"></span>

Аб звальненні ў запас ваеннаслужачых тэрміновай ваеннай службы і
рэзервістаў, якія выслужылі ўстаноўленыя тэрміны ваеннай службы
па прызыву, службы ў рэзерве Узброеных Сіл, і прызыве грамадзян на
тэрміновую ваенную службу, службу ў рэзерве Узброеных Сіл у
красавіку — ліпені 2006 г.

1\. Звольніць у запас ваеннаслужачых тэрміновай ваеннай службы і
рэзервістаў, якія выслужылі ўстаноўленыя тэрміны ваеннай службы
па прызыву, службы ў рэзерве Узброеных Сіл.

2\. Прызваць у красавіку — ліпені 2006 г. на тэрміновую ваенную службу,
службу ў рэзерве Узброеных Сіл грамадзян Рэспублікі Беларусь
мужчынскага полу, якім да дня прызыву споўнілася 18 гадоў і
якія не маюць права на адтэрміноўку ад прызыву, а таксама грамадзян
прызыўнога ўзросту, якія страцілі права на адтэрміноўку.

3\. Савету Міністраў Рэспублікі Беларусь, абласным, Мінскаму гарадскому
выканаўчым камітэтам забяспечыць выкананне мерапрыемстваў, звязаных з
прызывам грамадзян на тэрміновую ваенную службу, службу ў рэзерве
Узброеных Сіл, у адпаведнасці з заканадаўчымі актамі Рэспублікі
Беларусь.

4\. Міністэрству абароны да 31 ліпеня 2006 г. накіраваць прызваных на
тэрміновую ваенную службу і службу ў рэзерве Узброеных Сіл грамадзян
ва Узброеныя Сілы, іншыя войскі і воінскія фарміраванні Рэспублікі
Беларусь у межах колькасці, названай у дадатку\*.

5\. Устанавіць, што пацярпелыя ад наступстваў катастрофы на
Чарнобыльскай АЭС грамадзяне, прызваныя на тэрміновую
ваенную службу, накіроўваюцца ў воінскія часці і фарміраванні,
якія не знаходзяцца на радыеактыўна забруджаных тэрыторыях, і
назначаюцца на воінскія пасады, не звязаныя з работамі па
эксплуатацыі крыніц іанізуючага выпрамянення, звышвысокіх частот
і з кампанентамі ракетнага паліва.

6\. Беларускай чыгунцы забяспечыць па заяўках Міністэрства абароны,
іншых дзяржаўных органаў, у якіх прадугледжана ваенная служба,
перавозку ваеннаслужачых тэрміновай ваеннай службы і рэзервістаў,
якія выслужылі ўстаноўленыя тэрміны ваеннай службы па прызыву, службы
ў рэзерве Узброеных Сіл, і грамадзян, прызваных на тэрміновую ваенную
службу, службу ў рэзерве Узброеных Сіл.

7\. Ваенным камісарам накіроўваць у органы ўнутраных спраў матэрыялы на
грамадзян, якія ўхіліліся ад мерапрыемстваў прызыву на тэрміновую
ваенную службу, службу ў рэзерве Узброеных Сіл, для прыцягнення іх
да адказнасці ў адпаведнасці з заканадаўчымі актамі Рэспублікі Беларусь.

8\. Савету Міністраў Рэспублікі Беларусь да 20 верасня 2006 г.
прадставіць Прэзідэнту Рэспублікі Беларусь інфармацыю аб
выніках прызыву грамадзян на тэрміновую ваенную службу, службу ў
рэзерве Узброеных Сіл.

9\. Гэты Указ уступае ў сілу з дня яго афіцыйнага апублікавання.

Прэзідэнт Рэспублікі Беларусь А. ЛУКАШЭНКА.

18 красавіка 2006 г., г. Мінск.

\* Для службовага карыстання.
