---
layout: default
---

### Палажэнне

****

<span class="underline"></span>

**аб Нацыянальным конкурсе друкаваных сродкаў масавай інфармацыі**

1\. Палажэнне аб Нацыянальным конкурсе друкаваных сродкаў масавай
інфармацыі (далей — Палажэнне) распрацавана ў адпаведнасці з
Палажэннем аб Міністэрстве інфармацыі Рэспублікі Беларусь,
зацверджаным пастановай Савета Міністраў Рэспублікі Беларусь ад
26 кастрычніка 2001 г. № 1545 (Нацыянальны рэестр прававых актаў
Рэспублікі Беларусь, 2001 г., № 103, 5/9271) у мэтах рэалізацыі
дзяржаўнай інфармацыйнай палітыкі, развіцця друкаваных сродкаў масавай
інфармацыі Рэспублікі Беларусь, фарміравання станоўчага іміджа
беларускай прэсы ў краіне і за яе межамі.

2\. Гэта Палажэнне рэгулюе адносіны, якія ўзнікаюць у працэсе
арганізацыі і правядзення Нацыянальнага конкурсу друкаваных
сродкаў масавай інфармацыі (далей — Конкурс).

3\. Заснавальнікам Конкурсу з'яўляецца Міністэрства інфармацыі
Рэспублікі Беларусь.

4\. Асноўнай мэтай Конкурсу з'яўляецца ўсялякае садзейнічанне развіццю
друкаваных сродкаў масавай інфармацыі Рэспублікі Беларусь, павышэнне
прафесійнага ўзроўню журналістаў і іншых работнікаў, занятых у працэсе
вытворчасці і распаўсюджвання друкаваных сродкаў масавай інфармацыі.

5\. Для арганізацыі і правядзення Конкурсу Міністэрства інфармацыі
фарміруе Аргкамітэт (далей — Аргкамітэт), персанальны склад якога
зацвярджаецца Загадам Міністра інфармацыі. Аргкамітэт дзейнічае на
аснове гэтага Палажэння.

6\. Аргкамітэт:

\- фарміруе журы Конкурсу (далей — Журы);

\- уносіць прапановы Міністру інфармацыі аб парадку арганізацыі,
правядзення, інфармацыйнай падтрымкі Конкурсу ў сродках масавай
інфармацыі.

7\. Фінансаванне Конкурсу ажыццяўляецца за кошт сродкаў Заснавальніка і
спонсараў Конкурсу.

8\. Да ўдзелу ў Конкурсе дапускаюцца друкаваныя сродкі масавай
інфармацыі, інфармацыйныя агенцтвы, зарэгістраваныя ва
ўстаноўленым парадку ў Рэспубліцы Беларусь, у адпаведнасці з
намінацыямі Конкурсу.

9\. Падставай для ўдзелу ў Конкурсе з'яўляецца заяўка, падпісаная
кіраўніцтвам і завераная пячаткай арганізацыі, з прыкладаннем
творчай (вытворчай) характарыстыкі персаналій, публікацый, выданняў
(газет і часопісаў). Матэрыялы прадстаўляюцца ў Міністэрства інфармацыі
(па адрасу: 220004 г. Мінск, пр. Машэрава, 11) з паметкай «На
Нацыянальны конкурс друкаваных сродкаў масавай інфармацыі» і
застаюцца ў архіве Конкурсу.

10\. Матэрыялы на Конкурс прадстаўляюцца за гадавы перыяд, які
папярэднічае даце правядзення Конкурсу, не пазней чым 15
красавіка гэтага года.

11\. Расходы, звязаныя з удзелам у Конкурсе, аплачваюць удзельнікі
Конкурсу самастойна.

12\. Падвядзенне вынікаў Конкурсу праводзіцца па наступных групах:

I. Рэспубліканскія друкаваныя перыядычныя выданні

I.I. Газеты

\- «Лепшая грамадска-палітычная газета»

\- «Лепшая газета для дзяцей і моладзі»

\- «Лепшая галіновая газета»

\- «Лепшая газета для вольнага часу, спорту і турызму»

\- «Лепшая рэкламная газета»

I.II. Часопісы

\- «Лепшы грамадска-палітычны, літаратурна-мастацкі часопіс»

\- «Лепшы дзіцяча-юнацкі часопіс»

\- «Лепшы навуковы, навукова-папулярны часопіс»

\- «Лепшы спецыялізаваны часопіс»

\- «Лепшы часопіс для вольнага часу, спорту і турызму»

II. Мясцовыя друкаваныя перыядычныя выданні

\- «Лепшая абласная газета»

\- «Лепшая раённая, гарадская газета»

\- «Лепшая шматтыражная газета»

III. Iнфармацыйныя агенцтвы

\- «Лепшае інфармацыйнае агенцтва»

IV. Персаналіі па наступных намінацыях

\- «Лепшы рэпарцёр»

\- «Лепшы аглядальнік»

\- «Лепшы фотакарэспандэнт»

\- «Лепшы афарміцель-дызайнер»

V. Граны-пры

\- «Персона года ў беларускай журналістыцы»

\- «Лепшы творчы праект года»

VI. Спецыяльныя намінацыі

\- «Паліграфія»

\- «Распаўсюджванне друку»

\- «Партнёрства»

13\. Журы падводзіць вынікі Конкурсу і выносіць рашэнне аб пераможцах у
кожнай намінацыі не пазней чым 25 красавіка гэтага года.

14\. Пераможцы конкурсу ў кожнай намінацыі ўзнагароджваюцца дыпломамі і
памятнымі знакамі — сімваламі Конкурсу.

15\. Урачыстая Цырымонія ўшанавання пераможцаў Конкурсу і ўручэнне
дыпломаў і памятных знакаў праводзіцца штогод у рамках Міжнароднай
спецыялізаванай выставы «СМI ў Беларусі» напярэдадні прафесійнага свята
Дня друку 5 мая.
