---
layout: default
---

#### Пастанова Савета Бяспекі Рэспублікі Беларусь № 1

**Аб развіцці атамнай энергетыкі ў Рэспубліцы Беларусь**

У мэтах развіцця атамнай энергетыкі ў Рэспубліцы Беларусь Савет Бяспекі
Рэспублікі Беларусь пастанаўляе:

1\. Ажыццявіць будаўніцтва ў Рэспубліцы Беларусь атамнай электрастанцыі
(далей — АЭС) сумарнай электрычнай магутнасцю 2000 МВт з уводам у
эксплуатацыю першага энергетычнага блока ў 2016 годзе, другога —
у 2018 годзе.

2\. Савету Міністраў Рэспублікі Беларусь забяспечыць:

паведамленне ва ўстаноўленым парадку Міжнароднаму агенцтву па атамнай
энергіі аб прынятым у Рэспубліцы Беларусь рашэнні па будаўніцтве АЭС;

сумесна з Нацыянальным банкам Рэспублікі Беларусь вызначэнне схемы, а
таксама крыніц фінансавання праекта будаўніцтва АЭС і да  
1 студзеня 2009 г. далажыць Прэзідэнту Рэспублікі Беларусь;

сумесна з Нацыянальнай акадэміяй навук Беларусі рэалізацыю Плана
асноўных падрыхтоўчых работ, якія неабходна выканаць да пачатку
будаўніцтва АЭС у Рэспубліцы Беларусь, і аб ходзе выканання далажыць
Кіраўніку дзяржавы па выніках работы за 2008 год;

будаўніцтва АЭС у тэрміны, устаноўленыя пунктам 1 гэтай Пастановы.

3\. Кантроль за выкананнем гэтай Пастановы ўскласці на Камітэт
дзяржаўнага кантролю Рэспублікі Беларусь.

**Прэзідэнт Рэспублікі Беларусь А. ЛУКАШЭНКА.**

*31 студзеня 2008 г.*

*г. Мінск.*
