---
layout: default
---

#### Закон Рэспублікі Беларусь

**Аб унясенні дапаўненняў і змяненняў у Грамадзянскі кодэкс Рэспублікі
Беларусь**

<div data-align="right">

*Прыняты Палатай прадстаўнікоў 23 мая 2008 года*

</div>

<div data-align="right">

*Адобраны Саветам Рэспублікі 4 чэрвеня 2008 года*

</div>

**Артыкул 1.** Унесці ў Грамадзянскі кодэкс Рэспублікі Беларусь ад 7
снежня 1998 года (Ведамасці Нацыянальнага сходу Рэспублікі Беларусь,
1999 г., № 7—9, ст. 101; Нацыянальны рэестр прававых актаў Рэспублікі
Беларусь, 2002 г., № 62, 2/853; 2003 г., № 8, 2/932; 2004 г., № 137,
2/1065; 2006 г., № 18, 2/1196; № 107, 2/1235; № 122, 2/1257; 2007 г., №
4, 2/1290; № 132, 2/1330) наступныя дапаўненні і змяненні:

1\. У артыкуле 1:

частку чацвёртую пункта 1 дапоўніць словамі ", адвакацкая дзейнасць,
прыватная натарыяльная дзейнасць";

пункт 4 выкласці ў наступнай рэдакцыі:

"4. Да маёмасных адносінаў, заснаваных на ўстаноўленым заканадаўствам
адміністрацыйным падпарадкаванні аднаго боку другім, уключаючы
падатковы і бюджэтныя адносіны, грамадзянскае заканадаўства не
прымяняецца, калі іншае не прадугледжана заканадаўствам.".

2\. Пункт 1 артыкула 19 выкласці ў наступнай рэдакцыі:

"1. Месцам жыхарства грамадзяніна прызнаецца месца знаходжання (адрас)
жылога памяшкання, права валодання, распараджэння і (або) карыстання
якім узнікла ў грамадзяніна па падставах, устаноўленых заканадаўчымі
актамі, або населены пункт, дзе гэты грамадзянін пастаянна або
пераважна пражывае, а пры немагчымасці ўстанавіць такое месца —
месца жыхарства (пры яго адсутнасці — месца знаходжання), указанае ў
дакуменце, які засведчвае асобу, або іншым дакуменце аб рэгістрацыі,
або месца знаходжання маёмасці гэтай асобы.".

3\. Артыкул 3 выкласці ў наступнай рэдакцыі:

**"Артыкул 28. Права распараджэння банкаўскімі ўкладамі (дэпазітамі)  
на імя малалетніх**

Банкаўскімі ўкладамі (дэпазітамі), унесенымі кім-небудзь на імя
малалетніх, распараджаюцца іх бацькі, усынавіцелі або апекуны з
выкананнем правілаў, прадугледжаных артыкулам 35 гэтага Кодэкса, а
таксама ўкладчык (у выпадках, прадугледжаных заканадаўствам або
дагаворам)".

4\. У пункце 1 артыкула 44:

першы сказ дапоўніць словамі ", якая прайшла ва ўстаноўленым парадку
дзяржаўную рэгістрацыю ў якасці юрыдычнай асобы або прызнана такім
заканадаўчым актам";

другі сказ выключыць.

5\. З часткі другой пункт 4 артыкула 46 словы "Рэспублікі Беларусь"
выключыць.

6\. У пункце 2 артыкула 471:

у частцы першай словы "грашовую ацэнку" замяніць словамі "ацэнку іх
кошту";

у частцы другой:

словы "Грашовая ацэнка ўкладу" замяніць словамі "Ацэнка кошту
неграшовага ўкладу";

пасля слова "экспертызе" дапоўніць частку словамі "дакладнасці такой
ацэнкі".

7\. У артыкуле 50:

у частцы другой пункта 1:

пасля слоў "назва Рэспублікі Беларусь," дапоўніць частку словамі "слоў
"нацыянальны" і "беларускі",";

слова "дапускаецца" замяніць словам "дапускаюцца";

пункт 2 выкласці ў наступнай рэдакцыі:

"2. Месца знаходжання юрыдычнай асобы вызначаецца месцам знаходжання яго
пастаянна дзеючага выканаўчага органа (адміністрацыйна-тэрытарыяльная
адзінка, населены пункт, а таксама дом, кватэра або іншае памяшканне,
калі яны маюцца), а ў выпадку адсутнасці пастаянна дзеючага выканаўчага
органа — іншага органа або асобы, якія маюць права дзейнічаць ад імя
юрыдычнай асобы без даверанасці.";

пункт 4 выключыць.

8\. У артыкуле 53:

пункт 1 выкласці ў наступнай рэдакцыі:

"1. Рэарганізацыя юрыдычнай асобы (зліццё, далучэнне, раздзяленне,
выдзяленне, ператварэнне) можа быць ажыццёўлена па рашэнні яго
заснавальнікаў (удзельнікаў) або органа юрыдычнай асобы,
упаўнаважанай на тое ўстаноўчымі дакументамі, а ў выпадках,
прадугледжаных заканадаўчымі актамі, — па рашэнні ўпаўнаважаных
дзяржаўных органаў, у тым ліку суда.";

у пункце 2:

частку першую выключыць;

у частцы другой словы "Калі заснавальнікі" замяніць словамі "2. Калі
заснавальнікі".

9\. Пункт 6 артыкула 63 выкласці ў наступнай рэдакцыі:

"6. Ацэнка кошту неграшовага ўкладу ўдзельніка гаспадарчага таварыства
праводзіцца па ўзгадненні паміж заснавальнікамі (удзельнікамі)
таварыства і ў выпадках, прадугледжаных заканадаўствам, падлягае
экспертызе дакладнасці такой ацэнкі.".

10\. У пункце 4 артыкула 90:

частку першую выкласці ў наступнай рэдакцыі:

"4. Для праверкі і пацвярджэння дакладнасці бухгалтарскай (фінансавай)
справаздачнасці таварыства з абмежаванай адказнасцю яно мае права, а ў
выпадках, прадугледжаных заканадаўчымі актамі, абавязана прыцягваць
аўдытарскую арганізацыю (аўдытара — індывідуальнага
прадпрымальніка). Аўдыт дакладнасці бухгалтарскай
(фінансавай) справаздачнасці таварыства можа быць таксама
праведзены па патрабаванні любога з яго ўдзельнікаў.";

у частцы другой словы "аўдытарскіх праверак" замяніць словам "аўдыту".

11\. У пункце 2 артыкула 92:

частку першую пасля слоў "не прадугледжана" дапоўніць словамі
"заканадаўчымі актамі або";

першы сказ часткі другой дапоўніць словамі "або калі іншае не
ўстаноўлена законамі або актамі Прэзідэнта Рэспублікі
Беларусь".

12\. Частку першую пункта 1 артыкула 97 дапоўніць словамі ", а ў выпадку
размяшчэння дадаткова выпускаемых акцый за кошт уласных сродкаў гэтага
таварыства і (або) яго акцыянераў, а таксама ў іншых выпадках,
прадугледжаных заканадаўчымі актамі, — закрытае размяшчэнне
дадаткова выпускаемых акцый (сярод абмежаванага кола асобаў)".

13\. Пункт 2 артыкула 102 выкласці ў наступнай рэдакцыі:

"2. Абмежаванні на выпуск акцыянернымі таварыствамі аблігацый могуць
быць устаноўлены заканадаўчымі актамі.".

14\. У пункце 5 артыкула 103:

частку першую выкласці ў наступнай рэдакцыі:

"5. Акцыянернае таварыства, абавязанае ў адпаведнасці з заканадаўствам
аб акцыянерных таварыствах публікаваць для ўсеагульнага ведама
дакументы, указаныя ў частцы другой пункта 1 артыкула 97 гэтага
Кодэкса, павінна штогод праводзіць аўдыт дакладнасці гадавой
бухгалтарскай (фінансавай) справаздачнасці.";

у частцы другой словы "Аўдытарская праверка" і "павінна быць праведзена"
замяніць адпаведна словамі "Аўдыт" і "павінен быць праведзены";

у частцы трэцяй словы "аўдытарскіх праверак" замяніць словам "аўдыту".

15\. Частку другую пункта 1 артыкула 111 дапоўніць другім сказам
наступнага зместу: "Выплата кошту паю або выдача іншай маёмасці
члену вытворчага кааператыва, які выходзіць са складу і прымяняе
спрошчаную схему падаткаабкладання без вядзення бухгалтарскага
ўліку, праводзіцца пасля заканчэння фінансавага года без зацвярджэння
бухгалтарскага балансу гэтага кааператыва.".

16\. Артыкул 144 дапоўніць часткай чацвёртай наступнага зместу:

"Да адносінаў, звязаных з простымі і пераводнымі вэксалямі, гэты Кодэкс
прымяняецца ў частцы, не ўрэгуляванай нормамі заканадаўчых актаў аб
абарачэнні простых і пераводных вэксаляў.".

17\. У артыкуле 147:

у назве артыкула словы "па каштоўнай паперы" замяніць словамі ",
засведчаных каштоўнай паперай";

у пункце 2 словы "права па каштоўнай паперы" замяніць словамі "правы,
якія засведчаныя каштоўнай паперай";

у пункце 3:

у частцы першай словы "па ордэрнай каштоўнай паперы" замяніць словамі ",
засведчаныя ордэрнай каштоўнай паперай,";

у частцы другой словы "па каштоўнай паперы" замяніць словамі ",
засведчаныя каштоўнай паперай".

18\. У артыкуле 186:

частку другую пункта 4 выкласці ў наступнай рэдакцыі:

"Даверанасці на атрыманне грамадзянамі выплат у банках або нябанкаўскіх
крэдытна-фінансавых арганізацыях могуць быць засведчаны ў парадку,
устаноўленым заканадаўствам, таксама банкам або нябанкаўскай
крэдытна-фінансавай арганізацыяй, у якіх адкрыты бягучы
(разліковы) банкаўскі рахунак або размешчаны банкаўскі ўклад
(дэпазіт).";

частку першую пункта 5 дапоўніць другім сказам наступнага зместу:
"Кіраўнік юрыдычнай асобы ў межах сваёй кампетэнцыі дзейнічае ад
яго імя без даверанасці.".

19\. Падпункт 2 артыкула 209 выкласці ў наступнай рэдакцыі:

"2) патрабаванні ўкладчыкаў да банка або нябанкаўскай
крэдытна-фінансавай арганізацыі аб вяртанні банкаўскіх
укладаў (дэпазітаў);".

20\. У пункце 3 артыкула 226:

частку першую дапоўніць словамі ", калі іншае не прадугледжана
заканадаўчымі актамі";

частку другую выкласці ў наступнай рэдакцыі:

"Права камунальнай уласнасці на безгаспадарчую нерухомую рэч можа быць
прызнана судом.".

21\. У пункце 2, часткі першай пункта 3 артыкула 228, пункце 1 артыкула
229, пунктах 1 і 2 артыкула 231 слова "міліцыя" замяніць словамі "орган
унутраных спраў" у адпаведным склоне.

22\. Артыкул 246 дапоўніць пунктам 6 наступнага зместу:

"6. Заканадаўчымі актамі, якія рэгулююць пытанні рэканструкцыі жылых
дамоў, могуць устанаўлівацца іншыя правілы, чым прадугледжаныя гэтай
главой.".

23\. У артыкуле 274:

пункт 1 дапоўніць словамі ", а ў выпадках, устаноўленых заканадаўствам
або дагаворам, і іншая маёмасць";

пункт 3 пасля слоў "маюць права" дапоўніць словамі ", а ва ўстаноўленых
заканадаўствам выпадках абавязаны".

24\. У артыкуле 276:

пункт 1 пасля слоў "або дзяржаўнае аб'яднанне" дапоўніць словамі ", а ў
выпадках, якія вызначаюцца Прэзідэнтам Рэспублікі Беларусь, іншая
юрыдычная асоба";

у пункце 2:

у частцы першай:

словы ", які знаходзіцца ў гаспадарчым распараджэнні," выключыць;

пасля слоў "кіраўніка" і "які належыць" дапоўніць частку адпаведна
словамі "унітарнага" і

"унітарнаму";

частку другую выкласці ў наступнай рэдакцыі:

"Уласнік маёмасці, якая знаходзіцца ў гаспадарчым распараджэнні,
ажыццяўляе кантроль за выкарыстаннем па назначэнні і захаванасцю
гэтай маёмасці, а таксама мае права на атрыманне часткі прыбытку ад яго
выкарыстання.";

у пункце 3:

у частцы першай словы "Унітарнае прадпрыемства, дзяржаўнае аб'яднанне"
замяніць словамі "Юрыдычныя асобы";

у частцы другой словы "прадпрыемству або дзяржаўнаму аб'яднанню"
замяніць словамі "юрыдычным асобам на праве гаспадарчага
распараджэння".

25\. У пункце 1 артыкула 279 словы "па каштарысе" замяніць словамі ",
калі іншае не ўстаноўлена заканадаўчымі актамі".

26\. У пункце 1 артыкула 281 словы "такое прадпрыемства" і "маёмасць"
замяніць адпаведна словамі "юрыдычная асоба, якой гэта прадпрыемства
належыць на праве гаспадарчага распараджэння, калі іншае не ўстаноўлена
Прэзідэнтам Рэспублікі Беларусь," і "прадпрыемства".

27\. З часткі другой пункта 1 артыкула 298 слова "ЭКЮ," выключыць.

28\. У пункце 1 артыкула 320 слова "ацэнка" замяніць словам "кошт".

29\. Пункт 4 артыкула 321 выкласці ў наступнай рэдакцыі:

"4. Пры іпатэцы зямельнага ўчастка права закладу распаўсюджваецца на
капітальныя пабудовы (будынкі, збудаванні), якія знаходзяцца або
ўзводзяцца на гэтым участку, або на незавершаныя закансерваваныя
капітальныя пабудовы, калі іншае не ўстаноўлена ў адпаведнасці з
заканадаўчымі актамі.".

30\. У частцы другой пункта 2 артыкула 325:

слова "сапраўднай" выключыць;

словы "сумы, у якую быў ацэнены прадмет закладу пры перадачы яго
закладатрымальніку" замяніць словамі "яго кошту, указанаму ў
дагаворы".

31\. Частку другую пункта 4 артыкула 331 пасля слова "яго" дапоўніць
словам "кошту".

32\. У частцы другой пункта 3 артыкула 339 словы "у поўнай суме іх
ацэнкі" замяніць словамі "па кошце".

33\. Частку другую пункта 1 артыкула 402 пасля слоў "як істотныя"
дапоўніць словамі ", неабходныя або абавязковыя".

34\. Артыкул 418 дапоўніць пунктам 6 наступнага зместу:

"6. Заканадаўчымі актамі можа ўстанаўлівацца іншы парадак арганізацыі і
правядзення таргоў.".

35\. Артыкул 495 дапоўніць пунктам 3 наступнага зместу:

"3. Заканадаўчымі актамі можа ўстанаўлівацца іншы парадак пастаўкі
тавараў для дзяржаўных патрэб.".

36\. У частцы першай пункта 2 артыкула 532 словы "заключэнне аўдытарскай
арганізацыі (аўдытара — індывідуальнага прадпрымальніка), не звязанай
маёмаснымі інтарэсамі з бакамі, аб складзе і кошце прадпрыемства"
замяніць словамі "аўдытарскае заключэнне аб складзе і кошце
прадпрыемства як маёмаснага комплексу".

37\. У артыкуле 546:

падпункт 3 выключыць;

дапоўніць артыкул часткай другой наступнага зместу:

"Заканадаўчымі актамі могуць быць устаноўлены іншыя забароны дарэння
дзяржаўным службовым або прыроўненым да іх асобам або замежным
службовым асобам у сувязі з выкананнем службовых (працоўных)
абавязкаў, за выключэннем сувеніраў, якія ўручаюцца пры
правядзенні пратакольных і іншых афіцыйных мерапрыемстваў,
чым прадугледжаныя гэтым артыкулам.".

38\. У пункце 1 артыкула 568 словы "грашовая ацэнка" замяніць словам
"кошт".

39\. Другі сказ артыкула 689 выкласці ў наступнай рэдакцыі: "Цана
матэрыялу, указаная ў квітанцыі або іншым аналагічным дакуменце,
можа быць аспрэчана заказчыкам у судовым парадку.".

40\. Пункт 1 артыкула 735 пасля слоў "указаныя ў" дапоўніць словамі
"заканадаўстве або".

41\. З часткі трэцяй пункта 1 артыкула 755 словы "пошлін, збораў і
іншых" выключыць.

42\. Пункт 2 артыкула 760 дапоўніць словамі ", калі іншае не ўстаноўлена
заканадаўчымі актамі".

43\. Артыкул 773 выкласці ў наступнай рэдакцыі:

**"Артыкул 773. Дагавор банкаўскага ўкладу (дэпазіту)**

Па дагаворы банкаўскага ўкладу (дэпазіту) адзін бок (укладаатрымальнік)
прымае ад другога боку (укладчыка) грашовыя сродкі ў беларускіх рублях
або замежнай валюце — уклад (дэпазіт) і абавязваецца вярнуць укладчыку
грашовыя сродкі, праводзіць безнаяўныя разлікі па даручэнні ўкладчыка ў
адпаведнасці з дагаворам, а таксама выплаціць налічаныя па ўкладзе
(дэпазіце) працэнты на ўмовах і ў парадку, вызначаных гэтым
дагаворам.

Ва ўклад (дэпазіт) па дагаворы банкаўскага ўкладу (дэпазіту) могуць быць
унесены таксама каштоўныя металы і (або) каштоўныя камяні.

Адносіны па банкаўскім укладзе (дэпазіце) рэгулююцца заканадаўствам і
дагаворам.".

44\. Главу 45 выкласці ў наступнай рэдакцыі:

**"Глава 45. Бягучы (разліковы) банкаўскі рахунак**

**Артыкул 774. Дагавор бягучага (разліковага) банкаўскага рахунку**

Па дагаворы бягучага (разліковага) банкаўскага рахунку адзін бок (банк
або нябанкаўская крэдытна-фінансавая арганізацыя) абавязваецца адкрыць
другому боку (уладальніку рахунку) бягучы (разліковы) банкаўскі рахунак
для захоўвання грашовых сродкаў уладальніка рахунку і (або) залічэнні
на гэты рахунак грашовых сродкаў, якія паступаюць на карысць
уладальніка рахунку, а таксама выконваць даручэнні ўладальніка
рахунку аб пералічэнні і выдачы адпаведных грашовых сродкаў з рахунку, а
ўладальнік рахунку дае банку або нябанкаўскай крэдытна-фінансавай
арганізацыі права выкарыстоўваць часова свабодныя грашовыя
сродкі, якія знаходзяцца на рахунку, з выплатай працэнтаў,
вызначаных заканадаўствам або дагаворам, а таксама, за
выключэннем выпадкаў, устаноўленых заканадаўчымі актамі,
выплачвае банку або нябанкаўскай крэдытна-фінансавай арганізацыі
ўзнагароджанне (плату) за паслугі, якія яму аказваюцца.

Адносіны па бягучым (разліковым) банкаўскім рахунку рэгулююцца
заканадаўствам.".

45\. У артыкуле 775:

у пункце 1 слова "вырабляецца" замяніць словам "праводзіцца";

у пункце 2 словы "вырабляюцца" і "вырабляцца" замяніць адпаведна словамі
"праводзяцца" і "праводзіцца";

у пункце 3:

слова "вырабляюцца" замяніць словам "праводзяцца";

пасля слова "банкі" дапоўніць пункт словамі "або нябанкаўскія
крэдытна-фінансавыя арганізацыі".

46\. У частцы першай пункта 2 артыкула 789 словы "кошт рэчы па ацэнцы"
замяніць словамі "такая цана".

47\. У артыкуле 809:

пункт 3 выкласці ў наступнай рэдакцыі:

"3. Кошт рэчы, якая здаецца на захоўванне ў ламбард, вызначаецца па
ўзгадненні бакоў у адпаведнасці з цэнамі на рэчы такога роду і
якасці, якія звычайна ўстанаўліваюцца ў гандлі ў момант і ў месцы
іх прыняцця на захоўванне.";

у пункце 4 словы "ў поўнай суме іх ацэнкі, зробленай" замяніць словамі
"па кошце, які вызначаецца".

4\. У пункце 4 артыкула 813 словы "сумы іх ацэнкі паклажадавальнікам пры
здачы на захоўванне" замяніць словамі "іх кошту, які вызначаецца
паклажадавальнікам пры здачы на захоўванне,".

49\. У пункце 1 артыкула 835 словы "у мэтах устанаўлення яго сапраўднага
кошту" замяніць словамі "дакладнасці кошту такой маёмасці".

50\. У пункце 2 артыкула 912 словы "Грашовая ацэнка ўкладу" замяніць
словамі "Ацэнка кошту неграшовага ўкладу".

51\. У артыкуле 932:

пункты 1 і 2 выкласці ў наступнай рэдакцыі:

"1. Права на дзейнасць па заснаванні, арганізацыі і правядзенні латарэй
у Рэспубліцы Беларусь належыць дзяржаве і ва ўстаноўленым парадку
ажыццяўляецца рэспубліканскімі органамі дзяржаўнага кіравання,
мясцовымі выканаўчымі і распарадчымі органамі, дзяржаўнымі
юрыдычнымі асобамі. Адносіны паміж арганізатарамі латарэй,
таталізатараў (узаемных пары), іншых заснаваных на рызыцы гульняў і
ўдзельнікамі гульняў ажыццяўляюцца ў адпаведнасці з заканадаўствам і
заснаваны на дагаворы.

2\. Дагавор паміж арганізатарам і ўдзельнікам гульняў заключаецца на
добраахвотнай падставе і афармляецца выдачай латарэйнага білета,
квітанцыі, іншага дакумента або іншым прадугледжаным правіламі
арганізацыі гульні спосабам.";

у пункце 4 словы "вызначэння вынікаў гульняў" замяніць словамі
"прад'яўлення патрабавання аб выплаце выйгрышу".

52\. У артыкуле 953 слова "міліцыі" замяніць словамі "органах унутраных
спраў".

53\. У пункце 1 артыкула 954 слова "лекаў" замяніць словамі "лекавых
сродкаў".

54\. З пункта 2 артыкула 1044, пункта 3 артыкула 1045, артыкулаў 1133 і
1135 слова "пастаяннае" выключыць.

55\. У артыкуле 1048:

назву, пункты 2 і 3 пасля слова "банк" дапоўніць словамі "або
нябанкаўская крэдытна-фінансавая арганізацыя" ў адпаведных
склоне і ліку;

у пункце 1:

словы "ва ўкладах або якія знаходзяцца на іншым рахунку грамадзяніна ў
банку" замяніць словамі "ў банкаўскі ўклад (дэпазіт) або якія
знаходзяцца на банкаўскім рахунку грамадзяніна";

словы ", у якім знаходзіцца гэты рахунак" замяніць словамі "або
нябанкаўскай крэдытна-фінансавай арганізацыі, у якіх адкрыты
банкаўскі рахунак або размешчаны банкаўскі ўклад (дэпазіт)".

56\. У артыкуле 1102 словы "юрыдычных асобаў" замяніць словам
"арганізацый".

**Артыкул 2**. Савету Міністраў Рэспублікі Беларусь у шасцімесячны
тэрмін з дня афіцыйнага апублікавання гэтага Закона:

прывесці рашэнні Ўрада Рэспублікі Беларусь у адпаведнасць з гэтым
Законам;

забяспечыць прывядзенне рэспубліканскімі органамі дзяржаўнага кіравання,
падначаленымі Ўраду Рэспублікі Беларусь, іх нарматыўных прававых актаў у
адпаведнасць з гэтым Законам;

прыняць іншыя меры, неабходныя для рэалізацыі палажэнняў гэтага Закона.

**Артыкул 3.** Гэты Закон уступае ў сілу праз шэсць месяцаў пасля яго
афіцыйнага апублікавання, за выключэннем гэтага артыкула, пункта 37
артыкула 1 і артыкула 2, якія ўступаюць у сілу з дня афіцыйнага
апублікавання гэтага Закона.

**Прэзідэнт Рэспублікі Беларусь А. ЛУКАШЭНКА**

*20 чэрвеня 2008 года, г. Мінск.*

*№ 347-З*

*** ***
