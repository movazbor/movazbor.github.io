---
layout: default
---

#### Закон Рэспублікі Беларусь

**Аб унясенні змяненняў і дапаўненняў у некаторыя законы Рэспублікі
Беларусь па пытаннях арганізацыі работы з грамадзянамі**

<div data-align="right">

***Прыняты Палатай прадстаўнікоў 14 мая 2008 года  
Адобраны Саветам Рэспублікі 4 чэрвеня 2008 года***

</div>

**Артыкул 1.** Частку другую артыкула 9 Закона Рэспублікі Беларусь ад 12
лістапада 2001 года "Аб пахаванні і пахавальнай справе" (Нацыянальны
рэестр прававых актаў Рэспублікі Беларусь, 2001 г., № 107, 2/804)
выкласці ў наступнай рэдакцыі:

"Выплата дапамогі (матэрыяльнай дапамогі) на пахаванне ажыццяўляецца ў
тэрміны і парадку, якія ўстаноўлены заканадаўчымі актамі Рэспублікі
Беларусь, за кошт сродкаў, прадугледжаных часткай другой артыкула 8
гэтага Закона.".

**Артыкул 2.** Унесці ў Закон Рэспублікі Беларусь ад 13 лістапада 2001
года "Аб зброі" (Нацыянальны рэестр прававых актаў Рэспублікі
Беларусь, 2001 г., № 109, 2/810; 2007 г., № 6, 2/1299) наступныя
змяненні:

1\. У частцы першай артыкула 5 словы "пагранічных войсках" замяніць
словамі "органах пагранічнай службы".

2\. У артыкуле 14:

часткі дзесятую і адзінаццатую выкласці ў наступнай рэдакцыі:

"Пры рэгістрацыі агнястрэльнай зброі, газавых пісталетаў і рэвальвераў,
сігнальнай зброі, а таксама паляўнічай і спартыўнай пнеўматычнай зброі
грамадзяніну Рэспублікі Беларусь органам унутраных спраў па месцы
жыхарства выдаецца дазвол на іх захоўванне і нашэнне тэрмінам на
тры гады на падставе дакументаў, устаноўленых заканадаўчымі актамі
Рэспублікі Беларусь.

Пералік дакументаў, якія прадстаўляюцца грамадзянінам Рэспублікі
Беларусь у орган унутраных спраў па месцы жыхарства для
атрымання дазволу на набыццё грамадзянскай зброі, вызначаецца
заканадаўчымі актамі Рэспублікі Беларусь.";

з абзаца сёмага часткі трынаццатай слова "пастаяннага" выключыць.

3\. У частцы першай артыкула 15 словы "на падставе хадайніцтваў
дыпламатычнага прадстаўніцтва або консульскай установы
дзяржавы, грамадзянамі якой яны з'яўляюцца" замяніць словамі "у
парадку, які ўстаноўлены заканадаўчымі актамі Рэспублікі Беларусь".

4\. У частцы першай артыкула 22 словы "пагранічных войскаў" і
"Дзяржаўнага камітэта пагранічных войскаў" замяніць адпаведна
словамі "органаў пагранічнай службы" і "Дзяржаўнага пагранічнага
камітэта".

**Артыкул 3.** Унесці ў Закон Рэспублікі Беларусь ад 18 ліпеня 2004 года
"Аб натарыяце і натарыяльнай дзейнасці" (Нацыянальны рэестр прававых
актаў Рэспублікі Беларусь, 2004 г., № 120, 2/1055; 2006 г., № 78,
2/1212; 2008 г., № 14, 2/1412) наступныя змяненні і дапаўненне:

1\. У артыкуле 531:

частку пятую пункта 1 выкласці ў наступнай рэдакцыі:

"Выпатрабаванне звестак і (або) дакументаў, неабходных для ажыццяўлення
натарыяльных дзеянняў, ажыццяўляецца натарыусам не пазней за дзень, які
ідзе за днём звароту асобы па ажыццяўленне гэтых дзеянняў, а ў выпадку,
калі заканадаўствам прадугледжана плата за выдачу такіх звестак і (або)
дакументаў, — не пазней за дзень, які ідзе за днём прадстаўлення асобай
натарыусу дакумента, што пацвярджае ўнясенне платы за іх выдачу.";

пункт 3 выкласці ў наступнай рэдакцыі:

"3. У выпадку, калі заканадаўствам прадугледжана плата за выдачу звестак
і (або) дакументаў, неабходных для ажыццяўлення натарыяльных дзеянняў,
натарыус выпатрабуе гэтыя звесткі і (або) дакументы пасля
прадстаўлення яму асобай, якая звярнулася па ажыццяўленне
натарыяльных дзеянняў, дакумента, што пацвярджае ўнясенне платы за іх
выдачу. Указаны дакумент накіроўваецца натарыусам у дзяржаўныя органы і
іншыя арганізацыі Рэспублікі Беларусь адначасова з запытам аб
прадстаўленні звестак і (або) дакументаў, неабходных для
ажыццяўлення натарыяльных дзеянняў.".

2\. У пункце 1 артыкула 54:

частку трэцюю выкласці ў наступнай рэдакцыі:

"У выпадку выпатрабавання натарыусам звестак і (або) дакументаў,
указаных у частцы трэцяй пункта 1 артыкула 531 гэтага Закона,
тэрмін ажыццяўлення натарыяльнага дзеяння не павінен перавышаць
аднаго месяца з дня звароту асобы па ажыццяўленне гэтага дзеяння,
а ў выпадку, калі заканадаўствам Рэспублікі Беларусь прадугледжана
плата за выдачу такіх звестак і (або) дакументаў, — аднаго месяца з
дня прадстаўлення асобай натарыусу дакумента, што пацвярджае ўнясенне
платы за іх выдачу.";

дапоўніць пункт часткай чацвёртай наступнага зместу:

"Калі асоба, якая звярнулася па ажыццяўленне натарыяльнага дзеяння,
з'явілася для ажыццяўлення гэтага дзеяння пасля заканчэння тэрміну,
указанага ў частцы трэцяй гэтага пункта, натарыяльнае дзеянне
ажыццяўляецца натарыусам у тым выпадку, калі тэрмін дзеяння
звестак і (або) дакументаў, неабходных для яго ажыццяўлення, не
скончыўся.".

**Артыкул 4.** Абзац шосты артыкула 12 Закона Рэспублікі Беларусь ад 25
снежня 2005 года "Аб ахове раслін" (Нацыянальны рэестр прававых актаў
Рэспублікі Беларусь, 2006 г., № 6, 2/1174) выкласці ў наступнай
рэдакцыі:

"устанаўлівае парадак выдачы фітасанітарных сертыфікатаў, калі іншае не
прадугледжана заканадаўчымі актамі;".

**Артыкул 5.** Унесці ў Закон Рэспублікі Беларусь ад 15 чэрвеня 2006
года "Аб занятасці насельніцтва Рэспублікі Беларусь" (Нацыянальны
рэестр прававых актаў Рэспублікі Беларусь, 2006 г., № 94, 2/1222;
2007 г., № 264, 2/1377) наступныя змяненні і дапаўненне:

1\. У артыкуле 3:

частку першую выкласці ў наступнай рэдакцыі:

"Рэгістрацыя грамадзян у якасці беспрацоўных ажыццяўляецца па іх месцы
жыхарства органамі па працы, занятасці і сацыяльнай абароне пры
асабістым звароце. Пры рэгістрацыі беспрацоўным грамадзянін
прад'яўляе дакументы, прадугледжаныя заканадаўчымі актамі.";

частку другую дапоўніць словамі ", калі іншае не прадугледжана
заканадаўчымі актамі".

2\. З абзаца дзевятага часткі першай артыкула 25 слова "пастаяннае"
выключыць.

**Артыкул 6**. Гэты Закон уступае ў сілу праз дзесяць дзён пасля яго
афіцыйнага апублікавання.

**Прэзідэнт Рэспублікі Беларусь А. ЛУКАШЭНКА**

*20 чэрвеня 2008 года, г. Мінск.*

*№ 348-З*

*** ***
